Återupptagande av sessionen Jag förklarar Europaparlamentets session återupptagen efter avbrottet den december. Jag vill på nytt önska er ett gott nytt år och jag hoppas att ni haft en trevlig semester. Som ni kunnat konstatera ägde "den stora år -buggen" aldrig rum. Däremot har invånarna i ett antal av våra medlemsländer drabbats av naturkatastrofer som verkligen varit förskräckliga. Ni har begärt en debatt i ämnet under sammanträdesperiodens kommande dagar. Till dess vill jag att vi, som ett antal kolleger begärt, håller en tyst minut för offren för bl.a. stormarna i de länder i Europeiska unionen som drabbats. Jag ber er resa er för en tyst minut.  Fru talman! Det gäller en ordningsfråga. Ni känner till från media att det skett en rad bombexplosioner och mord i Sri Lanka. En av de personer som mycket nyligen mördades i Sri Lanka var Kumar Ponnambalam, som besökte Europaparlamentet för bara några månader sedan. Skulle det vara möjligt för er, fru talman, att skriva ett brev till den srilankesiska presidenten i vilket parlamentets beklagande uttrycks över hans och de övriga brutala dödsfallen i Sri Lanka och uppmanar henne att göra allt som står i hennes makt för att få en fredlig lösning på en mycket komplicerad situation?  Ja, herr Evans, jag tror att ett initiativ i den riktning ni just föreslagit skulle vara mycket lämpligt. Om kammaren instämmer skall jag göra som herr Evans föreslagit.  Fru talman! Det gäller en ordningsfråga. Jag skulle vilja ha råd från er vad gäller artikel om avvisning av ett ärende som otillåtligt. Min fråga har att göra med något som kommer att behandlas på torsdag och som jag då kommer att ta upp igen. Cunhas betänkande om de fleråriga utvecklingsprogrammen behandlas i parlamentet på torsdag och det innehåller ett förslag i punkt om att något slag av kvoteringspåföljder bör införas för länder som misslyckas med att uppfylla sina årliga mål rörande minskning av flottorna. I betänkandet står det att detta bör göras trots principen om relativ stabilitet. Jag anser att principen om relativ stabilitet är en grundläggande rättsprincip inom den gemensamma fiskeripolitiken, och ett förslag som skulle undergräva den måste betraktas som rättsligt otillåtligt. Jag vill veta om jag kan göra en sådan invändning mot ett betänkande, som alltså inte är ett lagförslag, och om det är något som jag har behörighet att göra på torsdag.  Det är faktiskt just vid det tillfället som ni, om ni vill, kan ta upp denna fråga, dvs. på torsdag innan betänkandet läggs fram.  Fru talman! Under årets första sammanträdesperiod för Europaparlamentet bestämde man dessvärre i Texas i USA att nästa torsdag avrätta en dödsdömd, en ung man på år som vi kan kalla Hicks. På uppmaning av en fransk parlamentsledamot, Zimeray, har redan en framställning gjorts, undertecknad av många, bland annat jag själv, men jag uppmanar er, i enlighet med de riktlinjer som Europaparlamentet och hela den europeiska gemenskapen alltid har hållit fast vid, att med all den tyngd ni har i kraft av ert ämbete och den institution ni företräder, uppmana Texas guvernör, Bush, att uppskjuta verkställigheten och att benåda den dömde. Detta är helt i linje med de principer som vi alltid har hävdat.  Tack, herr Segni, det skall jag gärna göra. Det ligger faktiskt helt i linje med de ståndpunkter vårt parlament alltid antagit.  Fru talman! Jag vill fästa er uppmärksamhet vid ett fall som parlamentet vid upprepade tillfällen har befattat sig med. Det gäller fallet Alexander Nikitin. Alla gläder vi oss åt att domstolen har friat honom och tydligt visat att tillgängligheten till miljöinformation är en konstitutionell rättighet även i Ryssland. Nu är det emellertid så att han skall åtalas på nytt i och med att allmänne åklagaren överklagar. Vi är medvetna om, vilket vi också - inte minst under förra årets sista plenarsammanträde - har kunnat konstatera i en lång rad beslut, att detta inte enbart är ett juridiskt fall och att det är fel att beskylla Alexander Nikitin för kriminalitet och förräderi, eftersom vi som berörda parter drar nytta av de resultat han har kommit fram till. Resultaten utgör grunden för de europeiska programmen för skydd av Barents hav, och därför ber jag er granska ett utkast till ett brev som skildrar de viktigaste fakta samt att i enlighet med parlamentsbesluten visa Ryssland denna ståndpunkt klart och tydligt.  Ja, fru Schroedter, jag skall mycket gärna granska fakta rörande denna fråga när jag fått ert brev.  Fru talman! Först skulle jag vilja ge er en komplimang för det faktum att ni hållit ert ord och att det nu, under det nya årets första sammanträdesperiod, faktiskt har skett en kraftig utökning av antalet TV-kanaler på våra rum. Men, fru talman, det som jag bad om har inte inträffat. Det finns nu visserligen två finska kanaler och en portugisisk, men det finns fortfarande ingen nederländsk kanal. Jag bad er om en nederländsk kanal, eftersom nederländare också gärna vill ta del av nyheterna varje månad då vi blir förvisade till den här platsen. Jag skulle således på nytt vilja be er att ombesörja att vi också får en nederländsk kanal.  Fru Plooij-van Gorsel! Jag kan tala om för er att frågan finns på föredragningslistan för kvestorernas möte på onsdag. Jag hoppas att den kommer att granskas i en positiv anda.  Fru talman! Kan ni berätta för mig varför detta parlament inte följer den arbetsskyddslagstiftning det faktiskt antar? Varför har det inte genomförts något luftkvalitetstest i denna byggnad efter denna mandatperiods början? Varför har inte arbetsskyddskommittén haft några sammanträden sedan ? Varför har det inte skett några brandövningar i parlamentets byggnader i Bryssel eller Strasbourg? Varför finns det inga instruktioner om hur man skall bete sig om det börjar brinna? Varför har inte trapporna byggts om efter den olycka jag råkade ut för? Varför upprätthåller man inte bestämmelserna om rökfria områden? Jag tycker det är skrämmande att vi antar lagstiftning som vi inte själva följer.  Fru Lynne! Ni har helt rätt och jag skall kontrollera om allt detta faktiskt inte har gjorts. Jag skall också överlämna problemet till kvestorerna och jag är övertygad om att de är måna om att se till att vi respekterar de regler som vi faktiskt röstat fram.  Fru talman! Díez González och jag har ställt några frågor angående vissa av vice ordförande de Palacios åsikter som återgavs i en spansk dagstidning. De ansvariga har inte tagit med dessa frågor på föredragningslistan, eftersom man ansåg att dessa hade besvarats vid ett tidigare sammanträde. Jag ber att man omprövar det beslutet, eftersom så inte är fallet. De frågor som tidigare besvarats handlade om de Palacios inblandning i ett särskilt ärende, inte om de uttalanden som återgavs i dagstidningen ABC den november i fjol.  Kära kollega! Vi skall kontrollera allt detta. Jag erkänner att för närvarande förefaller saker och ting litet oklara. Vi skall alltså se över detta mycket noga så allt blir i sin ordning.  Fru talman! Jag vill veta om det kommer att gå ut ett tydligt budskap från parlamentet under veckan om vårt missnöje rörande dagens beslut om att vägra en förnyelse av vapenembargot mot Indonesien, med hänsyn till att det stora flertalet i detta parlament har stött vapenembargot mot Indonesien? Dagens beslut att inte förnya embargot är oerhört farligt med hänsyn till situationen där. Parlamentet bör alltså sända ut ett budskap, eftersom detta är vad det stora flertalet vill. Det är oansvarigt av EU:s medlemsstater att vägra att förnya embargot. Som olika personer har sagt, är situationen där oerhört turbulent. Det finns faktiskt en risk för en framtida militärkupp. Vi vet inte vad som händer. Så varför skall vapentillverkarna i EU profitera på oskyldiga människors bekostnad?  I vilket fall som helst är frågan för närvarande inte föremål för någon begäran om brådskande förfarande på torsdag.  Arbetsplan Nästa punkt på föredragningslistan är fastställande av arbetsplanen. Det slutgiltiga förslaget till föredragningslista som utarbetats av talmanskonferensen vid sammanträdet den januari i enlighet med artikel i arbetsordningen har delats ut. För måndag och tisdag har inga ändringar föreslagits. Beträffande onsdag: Den socialistiska gruppen har begärt att ett uttalande från kommissionen om dess strategiska mål för de fem kommande åren samt om kommissionens administrativa reform skall tas upp. Jag skulle vilja att Barón Crespo, som lämnat begäran, uttalar sig för att motivera den, om han vill, naturligtvis. Sedan gör vi som vi brukar: vi lyssnar till en talare för och en talare emot.  Fru talman! Framläggandet av kommission Prodis politiska program för hela mandatperioden bottnar i ett förslag från Europeiska socialdemokratiska partiets grupp som antogs med enhällighet på talmanskonferensen i september samt ett tydligt godkännande från ordförande Prodi som upprepade detta åtagande i sitt anförande i samband med tillträdandet av sitt ämbete. Detta åtagande är viktigt, med tanke på att kommissionen är det organ som enligt fördragen har ensam initiativrätt, och det utgör därför grunden till parlamentets politiska och lagstiftande verksamhet de kommande fem åren. Jag vill dessutom, fru talman, påminna om att parlamentet vid två tillfällen under föregående mandatperiod röstade om förtroendet för ordförande Prodi; man röstade på nytt om detta under denna mandatperiod i juli, och sedan, när den nya kommissionen hade påbörjat sitt arbete, gav man i september en förtroenderöst till hela kommissionen. Därför har det funnits tillräckligt mycket tid för kommissionen att förbereda sitt program och för att oss att ta del av detta och redogöra för detta inför medborgarna. Jag vill också påminna om resolutionen av den september, där man rekommenderade att förslaget skulle läggas fram så snart som möjligt. Det som hände förra veckan - något som inleddes utanför talmanskonferensen, en konferens som endast utnyttjades för att bestyrka och bekräfta det beslut som fattats utanför ramarna för denna - utgör ett dilemma: antingen är det så att kommissionen inte är i stånd att presentera programmet ; annars är parlamentet inte i stånd att granska programmet, så som vissa tycks anse. Enligt min uppfattning skulle den sistnämnda hypotesen innebära att vi försummade vårt ansvar som parlament, förutom att man då skulle införa en grundtes, en okänd metod som innebär att de politiska grupperna skriftligen får ta del av kommissionens tankar kring programmet en vecka i förväg i stället för en dag i förväg, som man kommit överens om. Då bör man tänka på att lagstiftningsprogrammet skall debatteras i februari, och därför skulle vi lika gärna kunna avstå från den debatten, för pressen och Internet skulle redan dagen därpå tillkännage programmet för alla medborgare, och det skulle inte längre finnas någon anledning för parlamentet att ägna sig åt frågan. Eftersom min grupp anser att parlamentet är till för att lyssna, för att debattera och för att reflektera, anser vi att det inte finns något som rättfärdigar en senareläggning av debatten, och om kommissionen är beredd till det, menar vi att det fortfarande är möjligt att återupprätta det ursprungliga avtalet mellan parlamentet och kommissionen och agera på ett ansvarsfullt sätt gentemot våra medborgare. Därför innebär förslaget från Europeiska socialdemokratiska partiets grupp, som fru talmannen nämnde, att kommission Prodis lagstiftningsprogram läggs fram på onsdag som planerat, och att man inbegriper förslaget om en administrativ reform, för i annat fall kan en paradoxal situation uppstå: å ena sidan vägras kommissionens ordförande, med ursäkten att det inte finns något dokument, rätten att tala i parlamentet, å andra sidan omöjliggörs en debatt om reformen, eftersom parlamentet inte tidigare har fått ta del av dokumenten i fråga. Därför ber jag, fru talman, att ni uppmanar kommissionen att uttala sig och att vi därefter går till omröstning.  Fru talman, ärade kolleger! Jag måste säga att jag är något förvånad över kollegan Barón Crespos agerande när han nu kräver att denna punkt på föredragningslistan flyttas till onsdagen. Herr Barón Crespo! Ni kunde inte närvara vid talmanskonferensen förra torsdagen. Det tänker jag inte kritisera: det händer alltid att man har en ställföreträdare. Kollegan Hänsch var där och företrädde er. Vi förde en grundlig debatt på talmanskonferensen. Det var bara er egen grupp som förespråkade det ni nu talar om. Därefter röstade vi. Varje ordförande har ju lika många röster som hans eller hennes grupp har medlemmar. Det röstades på denna punkt. Omröstningen resulterade vad jag kan minnas i följande siffror: röster mot , med några få nedlagda röster. Detta betyder att alla grupper, med undantag för de grupplösa - men de är ju heller ingen grupp - var överens, och endast er grupp ansåg att man borde förfara på det sätt som ni har föreslagit här. Alla andra var av en annan åsikt. Sådant blev beslutet. Nu vill jag själv säga något i ämnet. Vi hyser förtroende för kommissionen, för Romano Prodi, och en mycket stor majoritet av vår grupp uttalade sitt förtroende för Romano Prodi och kommissionen efter en, som alla vet, svår process. Men vi anser också att vi måste föra en debatt om kommissionens strategi under ordnade former, inte bara utifrån ett muntligt uttalande här i Europaparlamentet utan också från ett dokument som kommissionen har beslutat om och som beskriver programmet för fem år framöver. Något sådant dokument existerar inte! I februari skall kommissionen lägga fram programmet för år Vi har sagt att detta går för sig, om kommissionen inte vill göra klart program redan i januari, då gör vi det i februari. Det har vi sagt ja till. Vi vill ju för den delen inte gräla med kommissionen utan anser att kommission och parlament så långt det är möjligt skall gå samma väg. Men samtidigt är vi som parlament kontrollinstans gentemot kommissionen. Och allt som kommer från kommissionen behöver inte nödvändigtvis vara vår åsikt. Jag vill att vi inom grupperna skall kunna förbereda oss på ett klokt sätt inför en debatt om femårsprogrammet. Man kan inte förbereda sig genom att sitta här och lyssna på ett uttalande utan att alls veta vad som ligger bakom ett sådant uttalande. Därför rekommenderar vi - och jag har intrycket att kommissionen likaledes är öppen för den tanken - att debatten om kommissionens långsiktiga arbete fram till år förs nu i februari - jag hoppas också att kommissionen till dess har kommit överens om ett program att föreslå - och att vi samtidigt i februari kan debattera kommissionens lagstiftningsprogram för år Det är sålunda även av förnuftiga och sakliga skäl som vi bör debattera bägge programmen samtidigt. Därför tillbakavisar min grupp å det bestämdaste den socialistiska gruppens förslag!  Fru talman! Jag vill i första hand klargöra att kommissionen hyser den största respekt för parlamentets beslut, och därmed även för beslutet om fastställandet av arbetsplanen. Vi respekterar således i det avseendet parlamentets beslut. Samtidigt vill jag klargöra att ordförande Prodi har lovat parlamentet ytterligare en debatt, precis som Barón påpekade, förutom den årliga debatten om kommissionens lagstiftningsprogram, en debatt om de viktigaste handlingslinjerna under den kommande femårsperioden, det vill säga under denna mandatperiod. Det jag vill säga, fru talman, är att man i den överenskommelse som uppnåddes i september, gjorde en åtskillnad mellan den debatten och framställandet av kommissionens årliga lagstiftningsprogram. Och jag vill också, fru talman, säga att vi från kommissionens sida är förberedda och färdiga för denna debatt när än det må vara, att vi är redo att hålla debatten denna vecka, så som man i princip avtalade, med tanke på att utkastet redan har presenterats i ett anförande inför de parlamentariska grupperna. Därför, fru talman, vill jag än en gång påpeka att vi för vår del har diskuterat igenom åtgärdsprogrammet för de kommande fem åren, och att vi är redo att, när som helst då parlamentet beslutar det, - den här veckan om man bestämmer sig för det - komma och presentera programmet för de kommande fem åren, och sedan nästa månad, programmet för år , precis som avtalat.  Jag föreslår att vi röstar om begäran från den socialistiska gruppen att på nytt föra upp kommissionens uttalande om dess strategiska mål på föredragningslistan. Vill någon kollega begära ordet för gruppens räkning och motivera denna begäran?  Fru talman! Eftersom jag hör att det skrattas bland socialisterna: man har sagt mig att även vida kretsar inom den socialistiska gruppen gärna vill se den här punkten avförd från föredragningslistan, eftersom det vid omröstningen på talmanskonferensen saknades votum för berörda kolleger i den socialistiska arbetsgruppen. Jag vet inte huruvida denna information stämmer, men vi i PPE-DE-gruppen vore i alla fall tacksamma ifall punkten ströks, då ju parlamentet redan har befattat sig med frågan flera gånger. Det finns också beslut fattade mot en sådan skatt. Därför yrkar min grupp på att punkten avförs från föredragningslistan.  Tack, herr Poettering. Vi skall nu lyssna till Wurtz som skall uttala sig emot denna begäran.  Fru talman! Jag skulle till att börja med vilja understryka Poetterings bristande logik. Han har just läxat upp den socialistiska gruppen för att den ändrat sig när det gäller ett beslut som fattats med mycket liten marginal i talmanskonferensen. Men han gör samma sak själv. Vi diskuterade och var eniga, utom PPE-gruppen och den liberala gruppen, och jag noterade t.o.m., det minns ni säkert kära ordförandekolleger, att frågan inte handlar om huruvida ni är för eller emot Todinskatten, utan om ni vågar höra vad kommissionen och rådet tycker om den. Det är inte för mycket begärt. Jag upprepar därför förslaget att behålla denna muntliga fråga till kommissionen och rådet för att en gång för alla få veta vilken inställning dessa två instanser har till denna relativt blygsamma begäran, som ändå skulle utgöra en viktig signal till allmänheten, särskilt med tanke på den oro som uppstod efter den misslyckade konferensen i Seattle.  Vi skall rösta om begäran från PPE-DE-gruppen som syftar till att stryka den muntliga frågan om kapitalskatt från föredragningslistan.  Fru talman! Jag skulle vilja tacka Poettering för att han just gjort reklam för denna debatt. Tack.  Fru talman! Jag undrar om även min röst har räknats, trots att den inte kunde avges på elektronisk väg, eftersom jag inte har något kort? Jag röstade "för".  Om man lägger till de två kolleger som yttrat sig blir resultatet...  Fru talman! Ordförandeskapet har redan meddelat resultatet från omröstningen. Det finns inget utrymme för några ändringar.  Kära kolleger! Ännu en gång vill jag påpeka att alla måste ha sitt kort på måndagen. Det är tydligt att vi har ett problem här. Jag måste därför fatta ett beslut. Jag har också glömt mitt kort och jag skulle ha röstat emot. Jag anser därför att den muntliga frågan kvarstår på föredragningslistan. Ja, den munliga frågan kvarstår på föredragningslistan och, ja, talmannen har rätt att rösta, liksom hon har rätt att också glömma sitt kort. Vi fortsätter nu med övriga ändringar i föredragningslistan.  Fru talman! Under den tidigare omröstningen - och jag kommer att följa ert utslag i denna fråga - rörande frågan om kommissionens strategiska plan, sade jag att jag ville uttala mig före omröstningen på min grupps vägnar. Så blev inte fallet. Jag skulle uppskatta om jag vid denna punkts avslutande kunde få avge en röstförklaring på min grupps vägnar. Detta är en viktig fråga. Det skulle vara användbart för kammarens räkning att upplysa om hur folk uppfattar vad vi just gjort mot bakgrund av deras egen politiska analys.  Fru talman! Jag skall inte ta upp debatten på nytt, men även jag hade begärt ordet för att ta ställning till herr Barón Crespos begäran. Ni lät mig aldrig komma till tals. Det beklagar jag, men omröstningen har genomförts, beslutet har fattats, alltså får det vara.  Jag är ledsen, herr Hänsch och herr Cox, jag såg inte att ni hade begärt ordet. Jag tror ändå att ståndpunkterna är tydliga och de kommer att bekräftas i protokollet. När vi i morgon justerar protokollet från dagens sammanträde kan de kolleger, som då anser att ståndpunkterna inte förklarats tillräckligt tydligt, begära ändringar. Jag tror att det är ett bra sätt. Naturligtvis kommer man i protokollet från morgondagens sammanträde att ta hänsyn till alla kompletterande förklaringar. Jag tror att det är bättre än att nu genomföra röstförklaringar som kommer att leda mycket långt. Vad säger ni om det, herr Cox och herr Hänsch?  Fru talman! Om omröstningsregistreringen på ett korrekt sätt visar hur min grupp röstade, skall jag och kan jag inte protestera mot denna. Om ert utslag innebär att jag inte kan avge en röstförklaring, accepterar jag detta men med reservation.  Vi skall alltså vara mycket noggranna vid upprättandet av protokollet. Det är vi för övrigt alltid. Om det inte återger ståndpunkterna tillfredsställande, kan vi eventuellt ändra i det.  Säkerhetsrådgivare för transport av farligt gods Nästa punkt på föredragningslistan är andrahandsbehandlingsrekommendation av Koch, för utskottet för regionalpolitik, transport och turism om rådets gemensamma ståndpunkt inför Europaparlamentets och rådets direktiv om harmoniseringen av examineringskraven för säkerhetsrådgivare för transport av farligt gods på väg, järnväg eller inre vattenvägar ).  . Ärade fru kommissionär, ärade fru talman, kära kolleger! Jag välkomnar utan förbehåll rådets gemensamma ståndpunkt i strävan mot att skapa en enhetlig utbildning av säkerhetsrådgivare för transport av farligt gods på landsväg, järnväg eller inre vattenvägar. För det första: vi var tvungna att formellt börja arbeta för att kraven enligt direktiv //EG skulle uppfyllas, enligt vilka medlemsländerna förpliktigas att vid hantering av farligt gods ta hjälp av ombud resp. säkerhetsrådgivare liksom att organisera utbildning, kurser och examination för dessa personer, utan att utföra detta explicit. För det andra: genom direktivet uppnår vi a) bättre säkerhet, såväl under transport som under omlastning av farligt gods; b) minskad snedvridning av konkurrensen till följd av de mest skilda nationella utbildningsstrukturer och utbildningskostnader liksom c) lika villkor för säkerhetsrådgivare på den europeiska arbetsmarknaden. För det tredje garanterar vi med direktivet såsom det nu föreligger som gemensam ståndpunkt, särskilt i och med att det uteslutande inskränks till miniminormer, en hög grad av flexibilitet och ringa reglering från Europeiska unionens sida, och vi bidrar till stort egenansvar för medlemsländerna. Allt detta kan vi varmt välkomna i enlighet med subsidiaritetsprincipen. Jag anser att våra ändringsförslag från första behandlingen har fått vederbörlig uppmärksamhet. De antogs, andemeningen förverkligades eller också föll de bort på grund av att aktuella europeiska bestämmelser inte infördes, t.ex. ett sanktionssystem mot överträdelser eller en komplicerad blockbildning av frågekomplex. Jag ber om samtycke till det ena enhälligt godkända ändringsförslaget från utskottet för regionalpolitik och transport, vilket gäller det tidsmässiga införlivandet av direktivet. I och med att vi inte ger medlemsstaterna något specifikt datum för införlivandet av direktivet utan godkänner en tidsfrist på tre månader från direktivets ikraftträdande, inför vi en flexibilitetsklausul som garanterar ett omedelbart införlivande. Jag ber om samtycke.  Fru talman! Vi varken kan eller får finna oss i att allt oftare höra talas om olyckor där stora skador uppstår på våra vägar, men också på järnväg eller inre vattenvägar, inte bara, men också därför att berörda personer inte tar transporten av farligt gods på tillräckligt stort allvar eller därför att okunskap eller bristande utbildning av förarna eller andra ansvariga för de olika kommunikationsmedlen alltför ofta har förvandlat en liten olycka till en stor katastrof. Jag som österrikare, men jag tror att det gäller oss alla, har fortfarande den katastrof i färskt minne som förra året kostade många människor livet i Tauerntunneln, där det tog många månader av ett enormt ekonomiskt pådrag att bygga upp vad som förstördes vid branden. Den månadslånga renoveringen skar av denna viktiga trafikled mellan Europas norra och södra delar. Den omväg för trafiken som detta medförde innebar för många tusen EU-medborgare en påfrestning på gränsen till det uthärdliga. På sina håll i mitt land var det ett rent helsike. Förebyggande åtgärder måste bli vårt svar på dylika katastrofer, och med föreliggande direktivförslag skapar vi en viktig grund för att välutbildade säkerhetsrådgivare skall kunna stå till förfogande för att i tid göra det rätta. Vi får faktiskt inte nöja oss med att skapa en europeisk lag i akt och mening att skapa höjd säkerhet. Vi måste även konsekvent ge akt på att medlemsstaterna genomför våra riktlinjer inom föreskriven tidsram, och ännu viktigare, vi måste ge akt på att de sedan verkligen tillämpas också. Inte ännu ett område där vi i efterhand måste beklaga den bristande verkställigheten, tack. Jag skulle vilja ta upp en sista punkt: Vi får ingalunda nöja oss med att lappa ihop ännu ett hål i säkerhetsnätet och blunda för att det återstår mycket mer att göra på området transportsäkerhet i Europa. Vidare kräver jag och ber närvarande ansvarig kommissionär att så snart som möjligt lägga fram ett dokument som sörjer för bättre säkerhet i framtida tunneltrafik så att vi slipper uppleva fler katastrofer av denna vidd här i Europa!  Fru talman! Låt mig först och främst tacka Koch för hans betänkande, i vilket han på ett mycket seriöst sätt behandlat frågan om transportsäkerhet. Han behandlar frågan om harmonisering av examineringskraven för säkerhetsrådgivare för transport av farligt gods på väg, järnväg och inre vattenvägar. Jag gratulerar honom till hans utmärkta betänkande. Transportsäkerheten har tråkigt nog diskuterats i nyheterna nyligen: Tågkraschen vid Paddington i London, den fruktansvärda tågkraschen i Norge, de två flygkrascherna där EU-medborgare fanns ombord och naturkatastrofen utanför Bretagnes kust efter Erikas haveri - som alla skett inom de senaste fyra månaderna - påminner oss om att transportsäkerheten aldrig kan tas för given och de som ansvarar för att skydda allmänheten måste vara mycket motiverade och mycket kvalificerade. Föredraganden har påpekat för kammaren att rådet i sin gemensamma ståndpunkt har godkänt sex av parlamentets tio ändringsförslag som lades fram vid första behandlingen, och att andemeningen i parlamentets övriga ändringsförslag har behållits. Min grupp vill därför stödja den gemensamma ståndpunkten och ser fram emot antagandet av lagstiftningen, vilken kommer att ge oss ytterligare ett instrument i vår kamp för att göra transporterna i Europeiska unionen så säkra som möjligt. När det gäller säkerhet kommer min grupp alltid att stödja initiativ som avser att förbättra transportsäkerheten. Som händelserna under den senaste tiden visat, har vi fortfarande mycket arbete kvar på detta område.  Fru talman! I detta parlament uppmärksammas regelbundet, med rätta, hur viktig transportsäkerheten är. De alltjämt ökande mängder gods som transporteras genom Europa medför medvetet och omedvetet allehanda risker för personalen och samhällsomgivningen. De som måste hantera dessa risker måste därför uppfylla höga krav. De normer för detta som fastlagts i ett annat direktiv, //EG, förefaller vara tillräckligt adekvata för att på ett ansvarigt sätt ge råd om hur transporter av farligt gods skall organiseras. Det gläder mig att vi också nått samförstånd med rådet i fråga om minimikraven för deras examen, även om jag hellre hade sett att enhetliga fasta normer kommit till stånd, så att examensbevisen är lika internationellt sett. Men det har visat sig att detta inte går att uppnå. Slutligen, ändringsförslaget som föredraganden föreslår är inte mer än logiskt, och därför kan jag också helhjärtat stödja detta.  Herr talman, fru kommissionär, ärade kolleger! Först vill jag gratulera min kollega Koch till hans betänkanden, som måhända är tekniska rapporter, men som har mycket stor betydelse för säkerheten. Jag vill endast göra några små anmärkningar. Först vill jag be fru kommissionären - och jag är övertygad om att min önskan faller i god jord - att ägna säkerhetsfrågan större uppmärksamhet, vare sig det gäller på vägar, på inre vattenvägar eller på havet. När jag inser att den första begäran gjordes till kommissionen den mars och att vi behandlar frågan här i dag - trots att parlamentet reagerade relativt snart - då tycker jag att tidsrymden är något för lång. Nu är detta inte enbart kommissionens fel, men jag tycker att vi måste reagera snabbare för att få till stånd en standardisering även här. Den andra punkten nämndes just: minimireglerna. Jag är principiellt av den åsikten att vi på många transportområden borde eftersträva ökad flexibilitet samt regelverk som gäller land för land. När det gäller säkerheten är jag dock något skeptisk, eftersom säkerheten i låt oss säga Sverige i princip inte skiljer sig från säkerheten i Tyskland, Italien eller Österrike. Jag kan leva med dessa minimiregler, men jag ber kommissionen att verkligen uppmärksamt följa händelseutvecklingen. Om den här typen av flexibilitet i vissa länder skulle leda till bristfälliga bestämmelser, då bör vi genomföra ytterligare standardiseringar. Den tredje punkten har även den nämnts. Jag kommer ju, precis som min kollega Rack, från ett transitland, där denna fråga spelar en särskild roll. Vi skall inte försämra konkurrensvillkoren ensidigt för vissa länder och förbättra dem för länder som Österrike eller andra transitländer. Men jag anser att vi bör göra allt för att hålla transporten av farligt gods på så låg nivå som möjligt, och det i alla länder, transitland eller inte.  Herr talman! Jag vill börja med att gratulera föredragande Koch till hans utmärkta arbete och hans konstruktiva samarbete med kommissionen när det gällt att förbättra texten, föredra detta betänkande och förslag; slutligen finns det endast ett ändringsförslag beträffande examineringskraven för säkerhetsrådgivare för transport av farligt gods på väg, järnväg eller inre vattenvägar. Vi anser att samarbetet är av stor betydelse, de gemensamma insatserna från de båda institutionerna - parlamentet och kommissionen - och samarbetet med utskottet för regionalpolitik, transport och turism, med transportgruppen närmare bestämt, fungerar alldeles utmärkt. Den gemensamma ståndpunkten inbegriper praktiskt taget alla ändringsförslag som har godkänts av kommissionen, examineringskraven för säkerhetsrådgivare har harmoniserats och, i andra behandlingen, kan vi godkänna ändringsförslaget med ett datum som är mer realistiskt än det datum som kommissionen föreslog i början, med tanke på att vi redan har debatterat den här frågan i många år. Jag vill också kort tacka de olika parlamentsledamöterna för deras insats och tala om för er, mina damer och herrar, att kommissionen prioriterar säkerheten på transportområdet. Och Simpson har alldeles rätt i det han sade, att man aldrig får betrakta processen som slutförd, som avklarad eller som färdig. Processen med ett utökande av marginalerna, av säkerhetsgarantierna vid transport är en process som måste förbättras dag för dag. I den bemärkelsen vill jag också kort ta upp problematiken med tunnlarna, som Rack och Swoboda hänvisade till, och som utan tvekan är en mycket känslig fråga för Österrikes del, och vi måste därför bemöda oss om att förbättra säkerheten. Vid en av de större olyckor som inträffat på senare tid, var inte det transporterade godset farligt i sig. Margarin och några kilo målarfärg, som i princip inte utgjorde någon risk, kom att orsaka en riktig katastrof. Därför måste man fundera över hur man ytterligare kan skärpa de krav som garanterar en maximal säkerhet. Avslutningsvis vill jag säga att säkerheten måste iakttas vid alla typer av transporter. Den här veckan skall vi hålla en debatt där vi talar om säkerheten vid sjötransporter, till följd av katastrofen med Erika, och vi kommer under det här året att få diskutera målsättningen i fråga om säkerhet vid flygtransporter. Mina damer och herrar, jag vill påpeka att säkerheten är ett mål som prioriteras av kommissionen. Och som jag kommer att säga i debatten om Erika, får vi inte vänta tills det inträffar en katastrof innan vi tar itu med säkerhetsaspekten. Låt oss i stället ta oss an frågan utanför sådana situationer som inte utgör annat än ett bevis på hur brådskande det är med en effektiv lösning på denna typ av problem. Jag vill än en gång rikta ett tack till alla som har medverkat och då i synnerhet föredragande Koch.  Jag förklarar debatten avslutad. Omröstningen kommer att äga rum i morgon kl.  Transport av farligt gods på väg Nästa punkt på föredragningslistan är betänkande av Koch för utskottet för regionalpolitik, transport och turism om Europaparlamentets och rådets direktiv om ändring av direktiv //EG om tillnärmning av medlemsstaternas lagstiftning om transport av farligt gods på väg [KOM - C-/ - / ].  ) Herr talman, ärade fru kommissionär, kära kolleger! Det direktiv som trädde i kraft den januari om tillnärmning av medlemsstaternas lagstiftning om transport av farligt gods på väg innehåller en del övergångsbestämmelser, vars giltighet är temporär och knuten till att CEN, alltså Europeiska standardiseringskommittén, utarbetar bestämda regler. De dröjsmål som har uppstått i CEN:s arbete leder nu till problem med införlivandet av direktivet. Framför allt kan bilagorna inte anpassas i takt med den tekniska och industriella utvecklingen. Jag beklagar detta, för nu måste vi göra det arbete andra inte har gjort. I så måtto accepterar jag föreliggande förslag om ändring av direktiv //EG, vilket skall diskuteras i dag. Om Europeiska unionen avstår från att gripa in skulle detta tvinga medlemsstaterna att ändra sina inhemska rättsliga bestämmelser för en kort period, nämligen tills CEN:s arbete har slutförts, vilket drar med sig onödiga kostnader och förvirring. Den ändring av direktivet som i dag står på föredragningslistan innebär alltså ingen förändring i den standardisering av transport av farligt gods som gemenskapen har i dag. Genom denna utvidgas däremot övergångsbestämmelserna genom att gällande datum skjuts upp, de bestämmelser som inte längre är relevanta stryks och den innebär att förfarandet regleras vid a) ad hoc-transporter av farligt gods liksom b) införandet av mindre stränga nationella bestämmelser, särskilt vad gäller transport av mycket ringa mängder farligt gods på geografiskt sett mycket strängt avgränsade områden. Därmed ligger ändringen av direktivet helt i linje med subsidiaritetsprincipen: medlemsländerna får större befogenheter. EU-kommissionen avgör huruvida medlemsländerna kan införa egna särskilda bestämmelser. Kommissionen stöds efter regleringsförfarandet av ett expertutskott för transport av farligt gods. Detaljerna för hur dessa befogenheter som anförtrotts kommissionen skall utövas har ändrats i rådets beslut från juni Det förslag till ändring av direktivet gällande transport av farligt gods på väg, som skall diskuteras i dag, är dock från maj och har därför ännu inte kunnat ta hänsyn till det aktuella kommittéförfarandet. De framlagda och av utskottet enhälligt godkända ändringsförslagen åberopar i två fall just detta förändrade kommittéförfarandet. Vi skulle vilja säkerställa att det redan i motiveringen hänvisas till detta och att den icke entydigt formulerade tidsfristen, inom vilken rådet måste fatta beslut, fastställts till högst tre månader. Därutöver hänvisas det till nödvändigheten av ökad öppenhet. Ett annat ändringsförslag tillåter medlemsländerna att införa skärpta krav, framför allt för vakuumtankar, för arbete resp. transport vid temperaturer på under minus º C. Detta är särskilt intressant för de nordeuropeiska regionerna. Ett sista ändringsförslag skall göra det tillåtet att fortsätta använda de tankar och tankfordon som tagits i bruk mellan den januari och ikraftträdandet av detta direktiv, under förutsättning att de konstruerats och servats på vederbörligt sätt. Även om jag är medveten om att detta endast är ett litet steg mot ökad transportsäkerhet ber jag er anta betänkandet.  Herr talman, bästa kolleger! Gott nytt år och gott nytt millennium! Det är första gången jag talar vid plenarsammanträdet och detta är spännande, i viss mån likt den första kärleken, men den första kärleken varade dock längre än två minuter. Jag skulle kort vilja kommentera kommissionens förslag till ändring av direktivet om transport av farligt gods på väg. Det är bra att detta direktiv utfärdas nu eftersom medlemsstaterna i annat fall skulle tvingas att ändra sina nationella bestämmelser för en mycket kort tid, en övergångsperiod, vilket i sin tur bara skulle förorsaka onödiga kostnader och än en gång öka allmänhetens grämelse över EU:s byråkrati. I kommissionens förslag har man emellertid inte tagit hänsyn till alla aspekter, som till exempel de nordliga regionernas kalla klimat. Därför har jag föreslagit några ändringar, som godkänts i vårt utskott, till kollegan Kochs i och för sig utmärkta betänkande. Mina ändringsförslag gäller köldbeständigheten hos de tankar som används för transport av dessa farliga ämnen. Enligt kommissionens förslag skulle det räcka med minus tjugo grader; vid Medelhavet har man svårt att föreställa sig att temperaturen i Lappland skulle kunna sjunka betydligt lägre. Även i Lappland stödjer man EU, låt oss därför även komma ihåg dem som bor där. Således föreslår jag att köldgränsen skall sänkas till minus fyrtio grader. Detta är också nödvändigt för att bibehålla nuvarande säkerhetsnivå i de nordliga områdena. Jag hoppas att mina förslag beaktas vid omröstningen i morgon.  Herr talman! Tillåter ni att jag först av allt uttrycker min respekt för ert sätt att klara det flygande bytet på ordförandebänken under debatten för en stund sedan. Det var lysande. Till saken: Jag anser att Europas medborgare måste kunna lita på att det som transporteras på Europas vägar, järnvägsnät osv., även om det är farligt gods, transporteras så säkert som möjligt. Direktivet är ett bidrag till detta. Vad vi gör här i dag är i grund och botten ett irritationsmoment. Föredraganden Koch, som vi tackar för det arbete han har utfört, har påpekat att i princip allt redan hade kunnat komma längre om det inte hade varit för försummelsen från CEN, som är mycket senfärdig med att upprätta och anpassa riktlinjen. Därför kan vi bara hoppas - och denna vecka helst besluta om - att vi år äntligen får en gemensam reglering av transporten av farligt gods på väg, så att vi får en gnutta rättssäkerhet här inne och en gnutta ökad säkerhet där ute på våra vägar.  Fru kommissionär, herr talman! Låt mig börja med att tacka herr Koch för hans betänkande, som är utmärkt, och jag har heller inte alltför mycket att tillägga. Jag vill dock ta tillfället i akt och påpeka att det inte bara är i Indien, som jag just återvänder ifrån, utan också i EU som risktransporter fortfarande medför stora problem. Vi behöver bara tänka på den svåra olyckan i Mont Blanc-tunneln för runt ett år sedan - även Tauerntunneln hör dit. Vi ser att det alltid är i områden där själva naturen skapar svårigheter - dimma, stormar, kyla - och framför allt i de trånga passen i alperna som det i sammanhanget fortfarande kan uppstå stora problem. Jag pläderar generellt för att farligt gods i större utsträckning skall flyttas över till järnvägen. I förebyggande syfte måste rätt lösning för framtiden finnas med redan i planeringen av framtida sträckor - järnväg eller också motorväg. Tänk bara på Brenner-Basistunneln som ännu inte har diskuterats på djupet. Jag vill också understryka att transportproblematiken är en av nyckelfrågorna inom EU och be kommissionen ta detta på allvar. För att förbättra funktionaliteten måste vi föra mycket mer intensiva och återkommande diskussioner om hur transporter kan undvikas, om tung trafik till järnväg, om vägavgifter och privatisering av järnvägen. När jag tänker på att utvidgningen österut kommer att föra ytterligare några problem med sig så inser vi alla att EU:s trovärdighet i framtiden även kommer att bero på om och hur vi lyckas reglera trafiken.  Herr talman! Det betänkande som vi här behandlar innebär i sig inga stora förändringar. De flesta av ändringsförslagen är av enbart teknisk natur. Det är dock värt att understryka att varje gång som vi fattar denna typ av beslut är det bra ur ett brett miljöperspektiv, och det är bra därför att det skapar bättre förutsättningar för den inre marknadens möjligheter att fungera. Det transporteras runtom i EU mycket stora mängder farligt gods både på vägar, järnvägar och på haven. Det gör att det är nödvändigt med ordentliga regler för hur detta skall fungera. På område efter område får vi nu gemensamma minimiregler för medlemsländerna. Det är utomordentligt positivt, och det finns anledning att tacka föredraganden, Koch, för det arbete som han har lagt ned på detta ärende. Detta är också viktigt när det gäller förutsättningarna för den inre marknaden. Om vi skall få en gemensam transportmarknad att verkligen fungera, är det viktigt, inte bara att vi har regler, utan också att dessa regler så långt som möjligt är gemensamma. Jag vill avslutningsvis gärna kommentera en tredje sak som också är väsentlig, nämligen ett ändringsförslag framlagt av ledamoten Ari Vatanen. På många sätt skiljer sig förutsättningarna från ett medlemsland till ett annat. Genom att godkänna detta ändringsförslag, tar vi hänsyn till att det i de norra delarna av unionen kan vara mycket kallt. Det gör att det är nödvändigt att också ta hänsyn till hur material och förpackningar påverkas av en sådan kyla. Herr talman, det är positivt att vi i denna reglering också kan vara flexibla. Det är min förhoppning att kommissionen kan acceptera denna ändring.  Herr talman! Jag vill tacka inte bara kollegan Koch, utan också vice ordföranden i kommissionen för hennes klara och entydiga ställningstagande för säkerheten på transportområdet och prioriteringen av säkerheten. Koch har producerat ett bra betänkande, emedan det inte har kommit ut mycket av arbetet på CEN eller inom ramen för Förenta nationernas ekonomiska kommission för Europa. Jag vill fråga vice ordföranden om hon i dag kan säga oss hur läget är när det gäller standardiseringssträvandena i dessa båda organisationer samt om EU har möjlighet att snabba på standardiseringssträvandena enligt enklast möjliga principer. För det står klart att även om vi inför fantastiska bestämmelser här inom Europeiska unionen så gör trafiken inte halt vid dessa gränser, den överskrider dem. Därför är det säkerligen meningsfullt med mer långtgående, nämligen regionalt sett mer långtgående regleringar. Om det inte är möjligt att svara på detta i dag, vore det då möjligt att utskottet får ett skriftligt meddelande om hur läget ser ut och hur det står till med förhandlingarna mellan CEN och FN:s ekonomiska kommission för Europa?  Herr talman! Jag upprepar mina gratulationer till herr Koch för hans arbete med det här betänkandet, som på sätt och vis har blivit ett komplement till den debatt vi höll i oktober månad om transport per järnväg. Alla beklagar vi att Europeiska standardiseringskommittén inte har haft förmåga att inom de uppställda tidsramarna slutföra den ändring av de bestämmelser som krävs för en lämplig harmonisering inom Europeiska unionen. Den här debatten och ändringen av det nu gällande direktivet gör att vi kan ta med andra fakta som visar på mångfalden i vårt Europa. För en stund sedan talade Vatanen om låga temperaturer, inte bara om minusgrader utan om minusgrader. Naturligtvis godkänner vi det ändringsförslaget, han har helt rätt, och jag anser att man bör ta med konkreta omständigheter som visar på det varierade klimatet i Europeiska unionen, som i vissa fall omvandlas till specificeranden och konkreta krav när man tittar på standardiseringar och karakteriseringar av teknisk art. Vad beträffar Swobodas uttalanden om CEN:s verksamhet, kan jag tala om att vi har uppmanat dem att påskynda arbetet så mycket som möjligt, för det skulle vara illa om vi, trots den nya fristen, skulle stå inför samma problem om drygt ett år på grund av att arbetet inte har slutförts. Slutligen, herr talman, kan sägas att vi har lyft fram de grundläggande problem som rättfärdigar en ändring av direktivet, vi har talat om förseningen från CEN:s sida, om ändringar av vissa bestämmelser, om sambandet mellan direktivets text och innehållet i bilagorna, om behovet av en närmare precisering. Alla bidrag från parlamentets utskott och föredraganden Koch, som har omvandlats till olika ändringsförslag, närmare bestämt i fyra, har antagits av kommissionen. Vi godkänner således de fyra ändringsförslag som har lagts fram för oss.  Jag förklarar debatten avslutad. Omröstningen kommer att äga rum i morgon kl.  Samordning strukturfonderna/sammanhållningsfonden Nästa punkt på föredragningslistan är betänkande av Schroedter för utskottet för regionalpolitik, transport och turism om meddelandet från kommissionen om samordning av strukturfonderna och Sammanhållningsfonden - Riktlinjer för programmen för perioden - [KOM - C-/ - /].  . Herr talman, fru kommissionär! Ah, herr kommissionären är här, och jag som trodde att ni inte skulle komma. Välkommen till parlamentet! Kära kolleger! Vi kan inte blunda för att vinsterna på den europeiska hemmamarknaden är koncentrerade till de rika regionerna och inte ens där kommer alla delar av befolkningen till godo. Hur länge skall vi egentligen acceptera en utveckling som resulterar i ökade klyftor mellan fattiga och rika regioner? Medan det i den femte rapporten om situationen i regionerna meddelas att arbetslösheten i de fattiga regionerna var sju gånger så hög som i de rika regionerna, talas redan i den sjätte rapporten om en åtta gånger så hög arbetslöshet, trots att anslag från de europeiska strukturfonderna flyter in i regionerna. Därför blir naturligtvis ingen förvånad över att det redan i inledningsskedet av den nya strukturfondförordningen reses krav på att resurserna skall användas på ett mer effektivt och koncentrerat sätt i den europeiska målsättningen att nå hög sysselsättningsnivå och bestående utveckling, för att endast nämna några. Parlamentet, men framför allt medlemsstaterna ställde massiva krav på förbättringar. Detta föll emellertid relativt snart i glömska i och med att kommissionen utvecklade det nya instrumentet för detta - riktlinjerna - och ville göra kraven på effektivitet, koncentration och enklare förvaltningsförfaranden mer bindande vid tillämpningen av de europeiska strukturfonderna. Då åberopade medlemsländernas regeringar subsidiaritetsprincipen och ville helt enkelt få sig pengarna tillskickade. Av toppmötet i Berlin blev sålunda endast riktlinjernas vägledande karaktär kvar. Men dessa förpliktar åtminstone kommissionen att endast godkänna program som leder till att de europeiska målen faktiskt kan uppnås. Även om jag tvivlar på att detta vägledande instrument verkligen räcker till för att uppnå effektivitet och koncentration och för att i realiteten förverkliga de europeiska målen, så kvarstår det faktum att riktlinjerna kommer att spela en central roll i förhandlingarna om gemenskapsstödramen. Och det måste de göra om man på europeisk nivå vill bli tagen på allvar! Parlamentet hade ingen möjlighet att gå in på innehållet i riktlinjerna, eftersom man rådfrågades först när mandatperioden redan var över. Nu när programplaneringsfasen är så långt framskriden är det knappast meningsfullt att ta tillbaka alltihop. Därför koncentrerar jag mig, med utskottets goda minne, i mitt betänkande på instrumentets strategiska karaktär. För det första: i betänkandet granskas resultatet av instrumentet i sig. För det andra: det avslöjar bristerna i kommissionsdokumentet. Så har till exempel partnerskapet rätt och slätt glömts bort i den centrala delen av strukturfonderna. Förgäves letar man i dokumentet efter den centrala princip som uppmanar medlemsstaterna att på hemmaplan arbeta fram program tillsammans med kommunerna och regionerna men också med de lokala aktörerna, ekonomiska och sociala organisationer, icke-statliga organisationer, fackföreningar, företagarföreningar, kvinnoförbund, aktionsgrupper, sysselsättningsinitiativ. Frågan varför detta glömdes bort har den dag som i dag är ännu inte besvarats. Här ställer parlamentet centrala krav. Parlamentet förväntar sig att kommissionen endast bifaller program som har arbetats fram i ett sådant partnerskap. Jag är förvånad, kära kolleger från den konservativa gruppen, att jag så plötsligt över en natt finner ändringsförslag enligt vilka man vill stryka de decentralistiska ansatserna. Jag kan bara säga, ta med förslagen till era regioner och förklara för era väljare varför den europeiska principen om decentralisering inte skall förverkligas ute i regionerna. Jag lovar att ni inte kommer tillbaka helskinnade. Det får inte gå till så att vi sitter här och utarbetar principer, men när det gäller genomförandet så gör var och en vad hon eller han vill. En kommentar i förbifarten till regeringen i mitt land där man helt enkelt vill ignorera den horisontella gemenskapspolitiken när det gäller miljöskydd och inte tyckte sig behöva följa direktivet om bevarande av livsmiljöer samt vilda djur och växter: jag uppskattar att kommissionen är hård på den punkten. Och därmed är jag inne på den sista punkten. Riktlinjerna måste bli en konkret måttstock för huruvida artikel i förordningen efterlevs eller inte. Jag förväntar mig att kommissionen kommer att se till att riktlinjerna, som faktiskt erbjuder tillräcklig flexibilitet, verkligen får utgöra själva måttstocken för förhandlingarna. Vi företräder den europeiska ståndpunkten. Det innebär att lika stor hänsyn måste tas till beständigheten i transportpolitiken som till andelen kvinnor i produktionen liksom till det faktum att varje program föreskriver omfattande bidrag, vilket möjliggör en bestående utveckling i städerna och pilotprojekt för landsbygdsområdena. Jag förväntar mig att detta får bli resultatet av gemenskapsstödramen och att ni inte säckar ihop igen. För hur skall vi annars få arbetslöshetssiffrorna att sjunka om vi avvaktar igen, om vi återigen försöker fuska oss dit? Vi kan inte avvakta! Det här är de sista åren som vi har möjlighet att driva den europeiska strukturpolitiken med så omfattande finansiering. Därefter tillkommer många nya länder, och då blir vi hur som helst tvungna att skapa bättre, mer effektiva och koncentrerade strukturer. Och det är bara början. Det är därför jag förväntar mig att kommissionen i förhandlingarna skall ta parlamentets krav på allvar och verkligen omsätta den europeiska ståndpunkten i handling och därmed äntligen ge en progressiv regionalpolitik chansen.  Herr talman! Det är särskilt tillfredsställande för mig att hålla mitt första tal i Europaparlamentet om vad som anses vara den viktigaste frågan i den del av Förenade kungariket som jag företräder i detta parlament, dvs. Wales. Huvuddelen av Wales har, som ni känner till, erkänts mål -status enligt strukturfondsprogrammen. Det är helt klart så att många i Wales förlitar sig på Europeiska unionens strukturfondsprogram när det gäller att lindra en del av de enorma svårigheter som vi utan tvekan står inför. Vi har sett att fattigdomen ökar i Wales; och har ökat ytterligare sedan Vi har sett klyftan mellan rika och fattiga vidgas. Vi förlitar oss därför på strukturfondsprogrammen, inte bara för att få till stånd en industriell omstrukturering, utan också för att få till stånd en bredare förbättring av hela den ekonomiska basen i Wales. Vad som emellertid är djupt skadligt för oss, är tron att beviljandet av medel från strukturfonderna är något som, på sätt och vis, varit en framgång för regeringen. Det är tråkigt nog bara ett erkännande av de mycket stora svårigheter som Wales står inför. Detta är skälet till varför jag vill betona vissa av de frågor som jag anser att kommissionen måste prioritera. Vi vänder oss till kommissionen för att ta itu med frågor som har att göra med kompletterande medel. Vi är missnöjda med det faktum att dessa siffror på något sätt verkar har gömts i Förenade kungarikets siffror. Vi vänder oss också till kommissionen för att se till att det finns matchande finansiering för projekten. Vi vänder oss till den för att utmana den brittiska regeringen, för att se till att privata sektorn - som antagligen måste stå för den största delen av utgifterna inom strukturfonderna - deltar vid planeringsstadiet. Vi uppmanar, till sist, kommissionen att se till att pengar från strukturfonderna används på ett öppet och väl redovisat sätt. Alltför mycket av vad som sker i detta parlament är inte öppet och väl redovisat. Detta är ett område inom vilket kommissionen kan hjälpa Wales på ett avgörande sätt.  Herr talman! Vårt utskott studerar dessa frågor ur många olika synvinklar, men först skall jag tala om forskningens synvinkel. Vi ser mycket positivt på att föredraganden i sina egna slutsatser inkluderat vårt utskotts förslag om att man borde utvidga forskningsinfrastrukturen i sammanhållningsländerna genom att placera ut högskolor och läroanstalter så att de bättre tjänar invånarna i mindre utvecklade regioner och gör det lättare för utbildade personer att stanna kvar i sin hembygd. Detta kan ske genom myndighetsåtgärder, och en sådan decentralisering av den högre utbildningen är utan tvivel nyttig för att utjämna utvecklingen. En annan fråga som vi uttryckligen skulle vilja belysa ur en industripolitisk synvinkel är att vi gärna sett att kommissionen fäst större uppmärksamhet vid effekterna av ökad användning av tjänster, elektronisk handel och Internet när den planerade samordningen av strukturfonderna och Sammanhållningsfonden. Tidigare fanns det ett större samband mellan fattigdom/rikedom och näringsstrukturen. Rika var de områden där det fanns arbetstillfällen inom industrin, men i dag har dessa områden kanske blivit till en belastning och kan vara fattiga, vilket gör att man också måste satsa på nya verksamhetsgrenar, på så kallad elektronisk produktion och tjänsteproduktion, eftersom detta är framtidens verksamhetsgrenar. Det ansvariga utskottet har enligt min mening inte i tillräcklig utsträckning tagit hänsyn till detta i sitt betänkande, varför jag å utskottets för industrifrågor vägnar önskar rikta kommissionens uppmärksamhet på denna fråga. Till slut skulle vi i egenskap av utskott för energi ha önskat att man i ännu högre grad framhållit stödet för förnybara energikällor från Sammanhållningsfonden och regionala utvecklingsfonden, och därigenom hade man med hjälp av samordning kunnat öka användningen av förnybara energikällor så att energiprogrammets otillräckliga finansiering kompenserats med dessa mer omfattande penningresurser.  . Herr talman! Jag vill verkligen tacka fru Schroedter för det arbete hon lagt ned i detta sammanhang och förklara för mina kolleger att uttalar mig på min kollega Flautres vägnar, som följde detta för utskottet för sysselsättning och socialfrågor, men som tyvärr blivit sjuk. Jag vill rikta uppmärksamheten på ändringsförslag och , vilka röstades igenom av utskottet för sysselsättning och socialfrågor, men inte godtogs av utskottet för regionalpolitik, transport och turism. Dessa ändringsförslag behandlar den sociala ekonomin och behovet av att tillhandahålla socialt riskkapital och finansiellt stödja lokala program för utveckling av sysselsättningsmöjligheter och stärkande av den sociala sammanhållningen. Under årens lopp har parlamentet sett den sociala ekonomin som en viktig och möjlig skapare av arbetstillfällen. Dessa ändringsförslag överensstämmer också med parlamentets syn att social utslagning är en viktig fråga som kräver konstruktiva åtgärder. Vi hoppas att de som överväger att förkasta dessa ändringsförslag har mycket kraftfulla skäl att erbjuda både parlamentet och de medborgare som letar efter arbete. I sitt betänkande pekade också Flautre på ett område inom vilket det i högsta grad saknas samordning, fast detta sannerligen behövs. I kommissionens förslag hänvisar man till sysselsättningsstrategins fyra pelare och Europeiska socialfondens fem åtgärdsområden. Men det är särskilt beklagligt att det här saknas specifika riktlinjer, då idén med att sammanlänka hjälp från socialfonden till sysselsättningsstrategin kommer att träda i kraft för första gången under programperioden - Man kan säga att denna försummelse ger intrycket att också kommissionen inte har någon idé om hur den skall skapa högsta möjliga samordning mellan hjälp från socialfonden, vilken skall granskas efter tre och ett halvt år, och medlemsstaternas årliga nationella sysselsättningsplaner. Vi hoppas att kommissionen kan ge oss lugnande besked om att detta var ett förbiseende som man nu skall ta itu med på ett konstruktivt sätt.  Herr talman, herr kommissionär, ärade parlamentsledamöter! Det förslag som kommissionen har lagt fram av, och därmed uppfyller sitt mandat, betraktar utskottet för jordbruk och landsbygdens utveckling som en vettig utgångspunkt. Men jag vill här poängtera att denna utgångspunkt visar vilka utmaningar vi nu står inför: att förmå befolkningen att stanna kvar på landsbygden, med de förändringar som håller på att ske inom all ekonomisk verksamhet på grund av jordbrukssektorns allt minskande betydelse som inkomstkälla på landsbygden. Detta, tillsammans med bristerna i infrastrukturnätet och samhällsservicen, och arbetstillfällena som i regel är få, ofta säsongsbetonade och tämligen likriktade, ökar flykten från landsbygden. Följderna låter inte vänta på sig. Det är ungdomarna som försvinner, som utbildar sig och får arbete i städerna, något som påverkar landsbygden på ett negativt sätt. Denna bristande infrastruktur är också ett hinder för utbredningen av företag och skapandet av nya arbetstillfällen. Man bör komma ihåg att landsbygden utgör nästan fyra femtedelar av Europeiska unionens yta. Inom jordbruket finns endast , procent av alla arbetstillfällen i unionen. Dessutom driver tre fjärdedelar av alla jordbrukare jordbruk som en deltidssysselsättning och är beroende av ett effektivt tillägg till sina inkomster. Ett av de främsta och viktigaste målen som vi bör fastställa i Europeiska unionen är därför att bemöda oss om att skapa nya arbetstillfällen på landsbygden, utanför jordbrukssektorn, inom sektorer som landsbygdsturism, sport, kultur, återerövrande av fädernearvet, omvandling av företag, nya tekniker, tjänstesektorn, etc. Även om jordbruket inte längre har en exklusiv roll fortsätter det att vara viktigt, inte bara för att undvika att landsbygden hamnar utanför i ekonomiskt och socialt avseende och att nya spökstäder uppkommer, utan även för att jordbrukarna har en viktig roll i förvaltningen av territoriet, bevarandet av den biologiska mångfalden och skyddet av miljön. Därför förespråkar vi att man fastslår en politik för jordbruket och landsbygdens utveckling som överensstämmer med de mål som vi har satt upp och att landsbygden, i början av -talet, skall vara konkurrenskraftig och mångfunktionell, såväl ur jordbrukssynpunkt som beträffande en öppen attityd gentemot olika verksamheter utanför jordbruket. Det är viktigt att prioritera de allmänna kriterierna för en översiktsplan och befolkningsspridning, och beakta slutsatserna från utskottet för jordbruk och landsbygdens utveckling i fem viktiga avseenden, som endast i viss utsträckning har anammats av utskottet för regionalpolitik, transport och turism under punkterna och Slutligen vill jag be kommissionen att dessa fem punkter beaktas vid fastställandet av slutsatserna för de fyra pelarna, för jag anser att bevarandet av befolkningen på landsbygden bör vara ett av Europeiska unionens främsta mål.  Herr talman, herr kommissionär, ärade kolleger! Jag vill börja mitt anförande med att tacka föredragande Schroedter för hennes insats. Jag anser att det är ett väl genomarbetat betänkande. Dessutom vill jag tacka henne för hennes vilja till dialog med de övriga politiska grupperna när det var dags att uppnå en avtalslösning inför denna våg av ändringsförslag, som kanske var fler än man hade räknat med, men dessa speglar i själva verket vikten av det betänkande som vi nu diskuterar. För oss är det viktigt att de slutsatser som antas av parlamentet beaktas av kommissionen, åtminstone andemeningen av dessa, för annars kan det i den här situation verka som att det vi ägnar oss åt är meningslöst och endast en övning i retorik. Faktum är att vi anser, och det framgår av ordalydelsen i slutsatserna, att kommissionen bör ta hänsyn till det som beslutas här i parlamentet, i första hand om granskningen av dessa riktlinjer när halva tiden har gått. I våra ändringsförslag har vi fastslagit hur viktigt det är att man skapar den nödvändiga samordningen mellan strukturfonderna, Sammanhållningsfonden och gemenskapsinitiativen, så att tillämpandet av dessa på bästa sätt, på det mest lönsamma sättet speglar sig i ett successivt utplånande av olikheterna mellan regionerna och i skapandet av sysselsättning, utan tvekan de två viktigaste målsättningarna för de fonder vi talar om. Och som ett sätt att ge en snabb och effektiv impuls till att uppnå dessa målsättningar, anser vi att det är viktigt att de som skapar sysselsättning medverkar i detta initiativ, de som verkligen är driftiga och de som verkligen kan garantera nya arbetstillfällen, det vill säga företagarna. Utdelningen av dessa fonder måste i synnerhet komma de mindre och mellanstora företagen till godo. Om det inte skulle vara fallet, om företagarna känner sig utstötta, om inte företagarna får ta del, och då menar jag inte bara i förvaltningen, utan även i mottagandet av dessa fondmedel, då har vi missat en möjlighet att uppnå våra mål på snabbast tänkbara sätt. Dessutom är det viktigt att vi för att uppnå dessa, för att övervinna olikheterna mellan regionerna och finna källor till sysselsättning, satsar rejält på de nya teknikerna, på näten för transport och kommunikation och på förnybara energikällor. Och detta - jag upprepar - med medverkan av de privata företagen som genom att förena sina insatser med insatserna från den offentliga förvaltningen, som ett komplement till denna utan att det ena för den skull skall hindra eller utesluta det andra, är de som kommer att skapa ett rikt samhälle och nya arbetstillfällen.  Herr talman! Det åligger mig att påminna min kollega, Evans, om varför Wales egentligen erhöll mål -status. Det berodde på den skamliga politik som hans eget parti, de konservativa, förde. Låt mig också påminna honom om att när hans partiledare, Hague, var Wales utrikesminister, bröt han mot varenda regel rörande kompletterande medel, vilket resulterade i ett skarpt formulerat brev från kommissionsledamot Wulf-Mathies angående föreskrifterna. Jag kan försäkra er om att den brittiska regeringen känner till sina föreskrifter rörande kompletterande medel för mål Jag föreslår att Evans läser bestämmelserna. Min grupp har lagt fram omfattande ändringsförslag till båda de betänkanden som debatteras i dag. Jag vill att vi koncentrerar oss på riktlinjernas avgörande roll. Målet är att tillhandahålla en ram - ett instrument - för stöd och förstärkning av den ekonomiska förnyelsen, för att på ett effektivt sätt använda resurserna i de mest långtgående partnerskapen och att få dessa regioner på rätt köl, så att de kan återhämta sig och få en hållbar utveckling och slutligen kopplas bort från den regionala livsuppehållande apparaten. Det är viktigt att fastställa de kunskaper och möjligheter som finns i våra regioner inom den högteknologiska sektorn. Det är särskilt viktigt mot bakgrund av rapporterna i media som säger att Europa snabbt håller på att tappa mark till Förenta staterna i de framtida högteknologiska tillväxtbranscherna. Verksamheten inom den förra programrundan visar också på ett tydligt sätt vad riktlinjer inte skall handla om. De skall inte handla om att skapa ytterligare byråkrati och snåriga bestämmelser. De skall inte handla om att ändra inriktning och politik när man kommit halvvägs genom projektet, vilket resulterar i oundvikliga förseningar och outnyttjade medel, i synnerhet mot bakgrund av det nya budgetkravet. Tillämpningen och genomförandet av riktlinjerna kan inte överlåtas till personlig tolkning av någon tjänsteman vid kommissionen eller den nationella statliga förvaltningen. Det måste råda en intern sammanhållning vid kommissionsdirektoratet, samtidigt som man respekterar de specifika lokala och regionala aspekterna av kommissionens program. Slutsatsen blir att vi måste se till att riktlinjerna blir breda, vägledande och flexibla för att hjälpa våra programansvariga och de som tar emot medel, och att erhålla maximala möjligheter från våra nya förnyelseområden. Om vi kan tillföra en anda av entreprenörskap i våra fattiga och strukturellt svaga regioner, kommer vi till sist att få dem på rätt köl när det gäller att dra till sig större volymer investeringskapital, som kommer att vara nyckeln till framgång. Det är så vi skall bedöma hur framgångsrika dessa riktlinjer blir: Om EU:s regionalpolitik med bra, gedigna och kreativa riktlinjer kan skapa nya möjligheter och göra det möjligt för våra fattiga och strukturellt svaga regioner att efter förmåga bidra till EU:s framtida tillväxt och välstånd.  Herr talman, herr kommissionär, bästa kolleger! Jag vill tacka Schroedter för ett bra betänkande. Hon har med omsorg satt sig in i ärendet och under utskottsbehandlingen på ett bra sätt beaktat de många ändringar som gjorts i detta betänkande. Föredraganden har också helt riktigt konstaterat att parlamentet inte i tid hörts angående riktlinjerna. Nu är man mycket försenad i frågan. Förhoppningsvis hjälper dock parlamentets ställningstaganden till vid bedömningen av programmen efter halva vägen och vid det praktiska genomförandet av dem. Med tanke på tidpunkten har betänkandet under behandlingen blivit alltför omfattande. Man har där samlat detaljerade frågor och till och med sådant som redan tagits upp i tidigare betänkanden. I detta skede är det viktigare att koncentrera sig på att bedöma på vilket sätt man genom den här processen skulle kunna styra unionens regionalpolitik med tanke på att målet är att minska den regionala obalansen. Vår grupp framhåller subsidiaritetsprincipen, medlemsstaternas ansvar och de lokala aktörernas roll vid utarbetandet och genomförandet av programmen. Det är speciellt viktigt att involvera de små och medelstora företagen i planeringen och genomförandet av programmen. Vår grupp anser det också vara viktigt att ta mer hänsyn till utomeuropeiska områden och andra ytterområden och vi vill öka växelverkan mellan städerna och landsbygden. Vi motsätter oss ett alltför långtgående förmyndarskap från unionens och medlemsstaternas centralförvaltningars sida och kräver att den byråkrati som fått fotfäste vid utarbetandet och genomförandet av programmen bantas ned. Effekten av projekt som genomförts med hjälp av unionens bidrag har alltför ofta försvagats på grund av långsamt beslutsfattande och krånglig förvaltning. Ofta har man beviljat anslag till projekt som inte gett regionen någon bestående nytta. Projekten måste bli effektivare, mer flexibla och de måste leda till bättre resultat. I samband med utarbetandet av betänkandet fördes det också en intressant debatt om unionens regionalpolitik i största allmänhet. Det var första gången för oss nya ledamöter och detta är en mycket intressant process. Detta är ett bra betänkande, vår grupp ställer sig bakom det.  Herr talman, herr kommissionär, ärade ledamöter! Som ett bevis på att detta parlament ännu inte har kommit över sin roll som rådgivande och underordnad institution, är det utmärkta betänkandet från min gruppkollega Elisabeth Schroedter ännu inte framlagt i kammaren på grund av att planerna för den regionala utvecklingen under tiden - för mål -områden redan har legat flera månader på kommissionens sekretariat. Med hänsyn till detta måste detta parlament hur som helst, innan det godkänner gemenskapens stödramar för den period det gäller, kräva att dessa analyseras och debatteras i kammaren i ljuset av just de inriktningar vi lägger fram i dag, där vi särskilt trycker på deras förmåga att skapa sysselsättning i de fattigaste eller minst utvecklade områdena, och att vi därigenom bidrar till att förändra de nuvarande negativa tendenserna till ojämlikhet i det europeiska samhället och arbetar för ett rättvisare Europa.  Herr talman! Vi får inte glömma bort att det främsta strategiska målet med strukturfonderna och Sammanhållningsfonden och samordningen av dessa är att uppnå en ekonomisk och social sammanhållning. Vi är skyldiga att medverka till utformandet av riktlinjerna och även i utvärderingen av resultaten. Och detta för att vi är medborgarnas företrädare i medborgarnas Europa, och inte bara i ett staternas och regionernas Europa. Vi kan konstatera att fonderna är en nödvändig, men otillräcklig förutsättning för att uppnå ekonomisk och social sammanhållning. Om vi använder oss av bruttonationalprodukten per invånare som den enda indikatorn kan vi missta oss. Några av kollegerna har redan talat om arbetslösheten, om nedgången i demografin. Vi borde undersöka ett antal indikatorer som tillåter oss att bedöma situationen och utvecklingen i sådana regionala samhällen där situationen är värre än i de övriga. Av vissa av de betänkanden som i dag har lagts fram inför parlamentets plenum framgår det att arbetslösheten i de mest framgångsrika europeiska regionerna är fem gånger lägre än i de minst framgångsrika regionerna. Det tvingar Europaparlamentet, herr kommissionären och kommissionen att agera på ett beslutsamt och strategiskt sätt. Jag håller med om att Europaparlamentet inte hade någon möjlighet - eller inte fick någon sådan för att mandatperioden snart skulle vara över - att diskutera dessa riktlinjer. Men jag tror inte att betänkandet kommer att dröja. Vi behöver tillsammans fundera över hur de nya programmen med mål och de planer för regional utveckling som har utvecklats innan riktlinjerna träder i kraft, skall kunna bli föremål för en granskning och en riktig utvärdering. Det krävs en samordning av programmen med de olika målen. Vi ställer alla kravet att även parlamentet, när halva verksamhetstiden för programmen har gått och det är dags att utvärdera riktlinjerna, skall inta en ledande roll, för vi är medborgarnas företrädare. Medborgarna kan inte acceptera att Europeiska unionen fattar beslut på ett så till synes byråkratiskt sätt. De förväntar sig att den politiska dimensionen finns med, att man visar ansvar, att det finns en kommunikation med medborgarna. Det är det vi i dag vill be herr kommissionären om. Jag hoppas att han, efter sina senaste erfarenheter som regional ordförande, kommer att gå med på att föreslå vissa indikatorer och en strategi till förmån för den ekonomiska och sociala sammanhållningen och inte bara för produktiviteten.  Herr talman! Jag stöder huvudförslagen i betänkandet rörande förvaltningen av strukturfonderna och Sammanhållningsfonden för perioden - och betänkandets huvudrekommendationer vilka inkluderar följande: Det måste alltid råda ett samordnat förhållningssätt till finansieringen ur EU:s strukturfonder och Sammanhållningsfonden. Detta innebär att det måste råda ett heltäckande partnerskap mellan lokala myndigheter och nationella regeringar med hänsyn till hur dessa medel skall användas. Medlemsstaterna uppmanas att lägga större vikt vid samordnade strategier för en förnyelse av förhållandena mellan städer och landsbygd. Denna senare fråga är av särskild betydelse. Samtidigt som förnyelsen av våra stadsområden är mycket viktig måste vi alltid hitta en balans i vår politik mellan främjandet av landsbygdens utveckling och förbättringen av livskvaliteten för dem som bor i städerna. Vi har inte för avsikt att bygga ett Europa som bara består av städer. Strukturfonderna har spelat en viktig roll för utvecklingen av både städer och landsbygd i perifera länder, huvudsakligen genom förbättring av vägar, vattenrening och transportnät som har samband med detta. Denna process kommer att fortsätta i överensstämmelse med riktlinjerna för finansiella utgifter, vilka fastställdes av EU:s politiska ledare vid toppmötet i Berlin förra året, och vilka stöddes av parlamentet vid dess sammanträdesperiod i maj. Tongivande EU-program mellan , , och har verkligen hjälpt till att förbättra den ekonomiska konkurrenskraften i perifera länder och mål -regioner i Europeiska unionen. Det viktiga är nu att konsolidera och befästa de framsteg som gjorts hittills. Detta kommer att garantera att randområdena och de yttersta randområdena, de fattigare regionerna i Europeiska unionen, hamnar i en ställning där de kan nå framgångar inom det nya euroområdet, såväl som inom den ständigt expanderande inre marknaden där det råder fri rörlighet för varor, personer, tjänster och kapital. Sammanfattningsvis - medan viktiga infrastrukturprojekt fått medel från Europeiska regionala utvecklingsfonden och Sammanhållningsfonden, bör vi komma ihåg att Europeiska socialfonden har spelat en mycket viktig roll vad gäller hjälp till de fattiga i samhället. Socialfonden har verkligen förbättrat våra institutioner för högre utbildning, finansierat våra studieprogram för personer som redan innehar examensbevis och fått till stånd omfattande program som syftar till att bekämpa ungdoms- och långtidsarbetslöshet, hjälpa personer som lämnat skolan vid ett tidigt skede och främja en högre standard vad gäller läskunnigheten hos vuxna.  Herr talman! Jag har tidigare flera gånger varit oense med föredraganden, när det gäller regionalpolitiska frågor, men denna gång delar jag hennes uppfattning. Jag vet inte om detta uppmuntrar henne att fortsätta i samma riktning, men i vilket fall som helst skulle jag vilja framföra mina gratulationer. Den andra punkten som jag skulle vilja ta upp är det önskemål som McCarthy och jag framförde i egenskap av föredraganden för den allmänna förordningen. Jag skulle alltså föredra att riktlinjerna fogades till förordningen som bilaga. Detta har tyvärr inte skett, och den som bär ansvaret för detta är inte Bernié utan det förutvarande utskottet. Jag framför detta för att upprepa parlamentets ståndpunkt. Den tredje punkten som jag skulle vilja ta upp är att jag stöder riktlinjerna i stora drag, i den mån de inte avviker från de anmärkningar vi gjort. Riktlinjerna är till stor hjälp för medlemsstaterna, jag vill särskilt framhålla hur stor betydelse kommissionen tillmäter frågan om hållbar utveckling och ökad sysselsättning, i synnerhet när det gäller likvärdiga möjligheter och transportfrågor. Detta kan åtminstone jag personligen helt och hållet instämma i. Sedan skulle jag i egenskap av öbo vilja kritisera att man försummat frågan om öarnas utveckling. Man lägger inte tillräckligt stor vikt vid detta, och det är heller inte första gången. Under mina fem år som ledamot av parlamentet har jag upprepade gånger berört denna fråga. Herr kommissionär, jag kommer även i fortsättningen att ta upp denna fråga, för i artikel i Amsterdamfördraget finns en bestämmelse som handlar om en helhetspolitik för öarna. Följaktligen borde kommissionen nu äntligen ta och granska den konkreta frågan. Sedan, herr kommissionär, är det nu äntligen dags att genomföra programmen, även medlemsstaterna måste alltså ta sitt ansvar och sköta sina uppgifter på ett riktigt sätt. Beträffande oss här i parlamentet vill jag påminna om att det finns en uppförandekod för relationerna mellan parlamentet och kommissionen, som undertecknades i maj. Jag är förvissad om att denna kod kommer att följas och att parlamentet kommer att hållas underrättat om detaljer i fråga om genomförandet av programmen.  Herr talman, herr kommissionär, kära kolleger! Under den en och en halv minut jag har till mitt förfogande skulle jag till att börja med vilja lyckönska kollegan Schroedter. Jag tror att många redan gjort det, men jag tycker att hon förtjänar det eftersom hon varit mycket öppen och lyhörd för förslag från andra och jag tror att det är tack vare hennes tillgänglighet som betänkandet blivit så bra. Jag instämmer i hennes beklagande över att parlamentet på sätt och vis hoppat på tåget i farten när det gäller riktlinjerna, eftersom förhandlingsförfarandet med staterna i dag har kommit så långt att det är svårt att tro att detta betänkande får någon direkt inverkan, vilket jag beklagar. Det förefaller därför som om man i betänkandet behöver föregripa och fastställa riktlinjerna för revideringen efter halva tiden år , och även påverka den andra delen av programmen efter Jag skulle kort sagt vilja säga att vi går in i en förvaltningsperiod för programplaneringen -, som inte får vara en rutinperiod, av den enkla anledningen att vi står inför två stora utmaningar. Den första gäller harmoniseringen av politiken för den nationella fysiska planeringen och politiken för regional utveckling. Anslagen räcker inte till för att bedriva utveckling, när det finns brister i infrastruktur eller offentlig service. Det är alltså en grundläggande fråga vi måste ställa oss: hur kan vi se till att unionens politik flätas samman med den extra nationella politiken för fysisk planering. Den andra utmaningen handlar om utvidgningen, som naturligtvis får avsevärda konsekvenser såväl på budgetområdet som geografiskt. Detta är två uppgifter som jag uppmanar kommissionären att genomföra och där jag ber honom att ta med oss i diskussionerna. I denna tid av naturkatastrofer skulle jag ändå vilja ta upp frågan om strukturfondernas utnyttjande. Vi vet att det åligger varje stat att fördela en del av totalanslaget. Det får inte bli så som staterna har en tendens att vilja, att Europa försvinner helt. I dag anklagar den allmänna opinionen och pressen oss för att vara otillgängliga medan vi skall finansiera en stor del av de nationella ansträngningarna. Jag tror att vi måste kunna säga det högt och tydligt. Jag tror att vi också måste inrätta eller be medlemsstaterna att ansvara för information om det europeiska stödet varje gång det utnyttjas för att reparera skador som orsakats av naturkatastrofer eller olyckor.  Herr talman! Prioriteringen av ekonomiska kriterier och monetära kriterier ökar orättvisorna i alla dess former. För den franska planens experter exempelvis är det mest troliga scenariot i dag att de regionala skillnaderna ökar i varje land. Men strukturfonderna har bidragit till att bromsa denna process. Vårt projekt med ett Europa som kan uppfylla sociala behov syftar till att höja levnadsstandarden och göra den enhetlig. Genomförandet skulle sannolikt leda till att sådana fördelningsinstrument som strukturfonderna skulle utvidgas. Vi föreslår framför allt en enhetlig kapitalskatt, som skulle göra det möjligt att bidra till fonder som kan åtfölja harmoniseringen av socialförsäkringssystemen och en minskning av arbetstiden på europeisk nivå. Men när kommissionen ombeds att lägga fram riktlinjer gör den det med ett beklagande och på ett luddigt sätt. Det betänkande som i dag läggs fram ger på nytt politiken en plats. Det är ett steg på väg mot en hållbar politik för sysselsättning och utveckling. Och det är det som gör att vi kan rösta för den.  Herr talman! Även jag vill tacka föredraganden för ett utmärkt arbete. Mer än någonsin tidigare kommer Europa under de kommande åren, på grund av den utmaning som globaliseringen och östutvidgningen medför, att behöva klara och tydliga riktlinjer när det gäller program för att åter få fart på den ekonomiska utvecklingen. I det avseendet måste Europa som helhet, och varje enskild medlemsstat, på bästa sätt utnyttja alla sina resurser och möjligheter, och därmed också de strukturfonder som är tillgängliga. För att göra det krävs en europeisk kommission som, utöver de goda avsikterna, är tydligare i sina riktlinjer och anstränger sig maximalt i arbetet att kontrollera hur medlemsstaterna utnyttjar dessa resurser. Italien till exempel har under de senaste åren haft problem när det gällt att utnyttja strukturfonderna, framför allt på grund av en överdriven byråkrati, bristfällig information och ett bristande engagemang från de ekonomiska och sociala operatörerna på lokal nivå. Det är därför i första hand två punkter jag vill rikta kommissionens uppmärksamhet på: för det första gäller det att på bästa sätt utnyttja samråd som en metod att samordna lokala och regionala operatörer och göra dem delaktiga i besluten, just för att undvika obalanser och orättvisor. För det andra måste de administrativa processerna förenklas och göras mer lättillgängliga, eftersom de alltför ofta blir onödigt långa och komplexa, till den grad att de äventyrar tillgången till fonderna, något som framför allt de små och medelstora europeiska företagen klagar över. Herr talman! Låt mig avslutningsvis säga att det är ganska allvarligt att kommissionen i sitt meddelande bara ägnar bristfällig uppmärksamhet åt de territoriella avtalen och framför allt kampen mot arbetslösheten vad gäller kvinnor och ungdomar.  Herr talman! I likhet med min kollega Evans, tycker jag att det är synnerligen trevligt att stiga upp i talarstolen och hålla mitt första tal i denna kammare om denna mycket viktiga fråga, särskilt på grund av att jag företräder en del av Förenade kungariket, West Midlands, som hittills dragit nytta av i synnerhet finansiering från mål Men det betänkande som behandlas i kammaren i kväll är ett utmärkt exempel på - om vi inte är väldigt försiktiga - hur vi kan lägga fram mycket storslagna idéer som saknar det innehåll som gör dem relevanta för de personer som direkt drar nytta av dem. Betänkandet i sig självt har ett gott syfte men, som så ofta när vi behandlar dessa frågor, saknar ett tydligt syfte och en sund verksamhetsbas. Detta är skälet till varför jag och min grupp lägger fram tre viktiga ändringsförslag och tillägg till texten - inte för att ta bort något från förslaget, utan för att göra det mer relevant för de som det är avsett att ge vägledning. Låt mig förklara hur vi har tänkt här. För det första vill vi se till att strukturfonderna och Sammanhållningsfonden används på ett lämpligt sätt. Erfarenheten visar, i egenskap av företrädare för skattebetalarna i Europeiska unionen, att vi bör - att vi måste - kräva finansiell redlighet och öppenhet i samband med utbetalningarna och kontrollen av dessa pengar. Våra ändringsförslag och tillägg har därför att göra med uppfyllandet av vad som är känt som "valuta för pengarna"indikatorer under förfarandet där beviljande av anslag sker. Vi får dessutom alltför ofta se att enorma belopp används inom projekt vars resultat man vet kommer att bli otydliga redan vid början av programperioden. Men halvvägs igenom eller vid slutet av denna period finns det inget effektivt sätt att avsluta projektet på, om det inte visat sig vara framgångsrikt. I våra tillägg uppmanar vi därför till att man skall skapa bestämmelser om strategier för ett praktiskt genomförbart avslutande, så att vi inte bara kan få den nödvändiga garantin mot fortgående kostnader som ofta skattebetalarna får står för, utan så att vi också kan undvika det väl inövade syndromet som innebär att vi offrar ytterligare pengar på ett hopplöst projekt. Slutligen efterlyser vi en förändring vad gäller den balans och den metod som används vid utbetalningen av medel. Det bör vara ett större deltagande från den privata sektorns sida, vilket kommer att ge realistiska ekonomiska perspektiv vid utarbetandet av finansieringsplanerna. Dessutom måste de finansierade projekten - i stället för att vara småskaliga, intäktsbaserade projekt, vilka är svåra att övervaka - bli mer storskaliga, eftersom de positiva effekterna då blir mer uppenbara. På så sätt kommer det ofta utbasunerade behovet av öppenhet i samband med användningen av dessa medel att minska, och det kommer också frestelsen att i det längre perspektivet på ett onödigt sätt förlita sig på den lokala skattebasen i områden där projekten genomförs. Europaparlamentet kommer sålunda att visa hur allvarligt man ser på behovet av sådana reformer. Om dessa ändringar av betänkandet stöds av kammaren i dag, menar jag att detta kommer att förflytta oss till nästa fas, då vi kan åstadkomma de historiska mål som fonderna syftar till, dvs. att på ett ekonomiskt hållbart sätt hjälpa medborgarna i de eftersatta områdena i Europeiska unionen att få en tillfredsställande levnadsstandard; inte genom att ge allmosor, utan att ge hjälp till självhjälp. Jag uppmanar kammaren att stödja dessa ändringsförslag.  Herr talman, herr kommissionär, värderade kolleger! Även jag skulle vilja gratulera föredraganden och tacka henne för hennes stora och seriösa arbetsinsats. Det råder inget tvivel om att Europeiska unionens strukturpolitik och sammanhållningspolitik är de viktigaste instrumenten för att skapa förutsättningar för utveckling och för att minska de ekonomiska och sociala klyftorna mellan regionerna. Trots de åtgärder som vidtagits består dessa klyftor, och i synnerhet när det gäller arbetslösheten är de mycket större än man kan acceptera. För att denna politiks mål skall uppnås i största möjliga utsträckning är det nödvändigt att de politiska insatserna samordnas och att de organiseras med ledning av väl genomtänkta, jag skulle vilja säga intelligenta, riktlinjer. Vi får inte glömma att dessa politiska insatser, när de är effektiva, är synliga också för de europeiska medborgarna, som drar nytta av dem och som ser en direkt förbättring av sin livskvalitet. Vi får inte glömma att man särskilt måste uppmärksamma Europeiska unionens avsides belägna regioner och dess öregioner, för deras geografiska läge medför stora hinder för deras ekonomiska och sociala utveckling, såvida inte kommissionen kanske har för avsikt att bygga broar eller tunnlar för att förbinda öarna med det europeiska fastlandet. Avslutningsvis skulle jag vilja framhålla att strukturpolitiken i sin helhet måste bli mera flexibel, så att den anpassas till föränderliga situationer och därigenom bättre kan möta de nya utmaningar och nya möjligheter, som uppstår när vi nu har gått in i ett nytt millennium som vi alla knyter varma förhoppningar till.  Herr talman! Schroedters betänkande innehåller utan tvivel ganska många viktiga iakttagelser, och därför vill jag gratulera henne. Jag anser emellertid att vi borde hysa ännu större oro när det gäller gemenskapens regionalpolitik, dess inriktning och effektivitet. Man kan sammanfattningsvis konstatera att den enorma massarbetslösheten långt ifrån att lindras tvärtom förvärras ytterligare genom strukturpolitiken. Jordbruksekonomin och jordbruksregionerna drabbas ohjälpligt av den regionalpolitik som bedrivs, med dramatiska följder för sysselsättningen på landsbygden och för jordbrukarnas levnadsvillkor, framför allt i södra Europa. Den regionala obalansen ökar dramatiskt inom medlemsstaterna. Om vi betraktar uppgifterna i den sjätte rapporten, skall vi finna att den regionala obalansen har ökat enormt under de senaste tio åren. Man uppmärksammar nästan inte alls de enorma problemen i unionens öregioner, där bristerna i fråga om infrastruktur, transporter, kommunikationer och energi leder till en ständigt fortgående avfolkning. Ansvaret för detta bärs såväl av unionens regionalpolitik som av dess ekonomiska och sociala politik över huvud taget. Stora delar av Europas befolkning fördömer skarpt denna politik som farlig och antifolklig. De nya riktlinjerna har tyvärr samma inriktning, och det finns ingenting som tyder på att inriktningen kan förändras genom att man tillämpar dessa riktlinjer.  Herr talman, kära kolleger! Låt mig säga några korta ord för att betona två punkter, som dessa betänkanden påminner oss om, och som har en strategisk betydelse för det perspektiv vi har på unionen. Den första är den väsentliga och centrala betydelse som vi fortfarande fäster vid den ekonomiska och sociala sammanhållningen. Vi oroar oss också över nyheter om att kommissionens känsla för betydelsen av detta mål avtar. Vi kommer att fortsätta att betrakta unionens ekonomiska och sociala sammanhållning som central. För det andra håller jag med om de ord vi här har hört från en kollega angående öarna, och jag vill även uppmärksamma regionerna i gemenskapens yttersta randområden. Vi skulle i framtiden vilja se mer djärvhet i hanteringen av regionerna i de yttersta randområdena, som beträffande mitt land när det gäller Azorerna och Madeira. Jag vill passa på detta tillfälle att fråga om kommissionen skulle kunna redogöra för skälen till att kommissionens rapport om gemenskapens yttersta randområden, som parlamentet har väntat länge på, är försenad?  Herr talman! Först vill jag tacka föredraganden, också för hennes beredvillighet att ta med synpunkterna från vår sida i betänkandet. Herr talman, mina damer och herrar, herr kommissionär! Med hjälp av riktlinjer skall medlemsstaterna erbjudas en orientering i att uppnå reformmålen inom ramen för programmeringen. Här resulterar dock kommissionens direktiv, tvärtemot anspråken på att vilja erbjuda en orientering, snarare i en anbudskatalog över möjliga åtgärder inom de olika politiska fälten. Ändå är den egentliga avsikten att ange riktning och visa på vad som bör prioriteras. Jag delar helt föredragandens åsikt om att kommissionens dokument tyvärr innehåller för få rekommendationer till medlemsstaterna när det gäller förenkling av förvaltningsförfarandet, och jag vill understryka krav som att förhandlingarna koncentreras till att främja en gynnsam miljö för arbetsintensiva små och medelstora företag, en tydlig målsättning för alternativa finansieringskällor inklusive bestämmelser för riskkapital och privat finansiering, starthjälp för företag inklusive ny informationsteknik liksom investeringar på innovativa områden. Särskilt stöd vill jag ge åt ett ändringsförslag från min grupp under siffran , vilket skall garantera att den privata sektorn i rimlig utsträckning inkluderas i planeringen och genomförandet av projekten. Fru Schroedter, jag skulle uppskatta om ni, inte minst med tanke på subsidiaritetsprincipen, ville ta med detta ändringsförslag i era positiva överväganden.  Herr talman, herr kommissionär! I utskottet för sysselsättning och socialfrågor var vi eniga om kravet på att det viktigaste och strategiskt korrekta var att stödja strukturfondernas och Sammanhållningsfondens insatser för en ökad sysselsättning bland de arbetslösa och för jämlikhet mellan kvinnor och män. Tyvärr har inte det kravet beaktats i Schroedters utmärkta betänkande, trots att det finns många bevis - något som vi senare kommer att få se i Berends betänkande - på hur dessa fonder på ett fantastiskt sätt stöder de sämst utvecklade regionerna att överbrygga det avstånd som skiljer dem från de mest välutvecklade regionerna i Europa. Dessa regioner håller på att expandera, vad BNI beträffar. De håller på att expandera i konkurrenskraft, men inte alla får ta del av den ökade rikedomen, för det är inte sysselsättningen som ökar, och skillnaderna i de olika regionerna beträffande arbetstillfällena kvarstår. Herr kommissionär, läs yttrandet från utskottet för sysselsättning och socialfrågor och prioritera detta, för det är där det stora problemet för medborgarna ligger. Och var strategisk i samband med granskningen och beviljandet av fondmedel, och ta hänsyn till behovet av sysselsättning, för det är definitivt något som strukturfonderna och Sammanhållningsfonden kräver.  Herr talman! Riktlinjerna måste på ett korrekt sätt kunna styra och effektivisera programmen under den avgörande sjuårsperioden -, så att man äntligen kan förverkliga hållbar utveckling och förbättrad sysselsättning, i synnerhet bland kvinnor och ungdomar, och så att man kan åstadkomma balans mellan miljöpolitiken och den ekonomiska och sociala politiken. Det är särskilt viktigt att ta itu med städernas växande problem, att bibehålla arbetstillfällena på landsbygden, att stödja jordbruksregionerna och, naturligtvis, att erbjuda likvärdiga utvecklingsmöjligheter för Europeiska unionens öar och för de grekiska öarna, som utgör hälften av unionens öar, allt i enlighet med artikel i fördraget. Sammanhållningspolitiken måste stärkas ytterligare, för ett Europa med enorma klyftor i fråga om levnadsstandard i olika regioner kan inte vara vare sig trovärdigt eller livskraftigt.  . Herr talman, mina damer och herrar parlamentsledamöter! Det var mycket intressant att noga lyssna till kommentarerna, som ibland var kritiska, och förslagen nyss i era inlägg med utgångspunkt från Schroedters betänkande. Fru föredragande, mina damer och herrar! Alla förstår anledningarna, tidsfristerna - jag skall snart återkomma dit, - och vilka dessa tidsfrister och förseningar än må vara, eftersom det är nu som vi diskuterar detta betänkande, anser jag för kommissionens räkning, att det kommer vid rätt tillfälle, det gäller ju riktlinjerna för -, för det är ju nu som vi skall inleda den nya programplaneringsperioden för regionalpolitiken. Fru föredragande! Ni erinrade med rätta om att även om det faktiskt huvudsakligen åligger medlemsstaterna och regionerna att fastställa sina egna prioriteringar när det gäller utveckling, kräver och motiverar Europeiska unionens medfinansiering av programmen att man också beaktar gemenskapens prioriteringar, så som de diskuterats och godkänts här, för att främja denna gemenskapsdimension av den ekonomiska och sociala sammanhållningen, som många av er erinrat om med kraft. Mina damer och herrar! Jag skulle också ha önskat att om en stund återkomma till riktlinjernas roll och struktur innan jag tar upp de huvudsakliga kommentarerna eller kritiska åsikterna som ni, fru föredragande, eller ni själva, mina damer och herrar, har framfört. När det gäller riktlinjernas roll och struktur erinrade ordförande Hatzidakis, föredraganden och McCarthy om att dessa riktlinjer har till uppgift att hjälpa de nationella och regionala myndigheterna med att förbereda sin programplaneringsstrategi för vart och ett av målen , och inom strukturfonderna, liksom deras förbindelser med Sammanhållningsfonden. Det handlar om att lägga fram kommissionens prioriteringar med stöd av tidigare erfarenheter från att genomföra programmen, likaväl som nuvarande gemenskapspolitik knuten till ingripanden genom strukturfonderna. Och målsättningen är just att dessa prioriteringar skall bidra till ett bättre utnyttjande, ett optimalt och effektivt utnyttjande av gemenskapsåtgärderna, inbegripet, herr Bradbourn, att vid rätt tillfälle utnyttja prestandareserven vars mål bl.a. är att uppmuntra till ett optimalt och effektivt utnyttjande av de offentliga europeiska medlen. Och när jag talar om optimalt utnyttjande menar jag såväl på nationell nivå som regional nivå. Herr Seppänen! Jag nämner därför också - när vi talar om den nationella nivån - kopplingen till Sammanhållningsfonden. Så långt målsättningen med dessa riktlinjer. När det gäller innehållet rör det sig som ni vet, mina damer och herrar parlamentsledamöter, om tre strategiska prioriteringar som er föredragande mycket tydligt och samtidigt mycket ivrigt, förstod jag av anförandet nyss, erinrat om. Den första prioriteringen gäller förbättrad konkurrenskraft för de regionala ekonomierna för att inom alla sektorer, men särskilt inom den privata sektorn, såsom Berend sade, skapa så många seriösa, starka och beständiga arbetstillfällen som möjligt. Konkurrenskraft för de regionala ekonomierna, för alla regionala ekonomier och särskilt, herr Evans, för Wales, men inte bara Wales. Och eftersom flera av er på nytt betonat något som föreföll vara bortglömt skall jag tillägga de regionala ekonomierna i de europeiska regioner som hindras av det faktum att de ligger långt bort, vare sig det gäller perifera områden, öregionerna eller, naturligtvis, de yttersta randområdena som ligger allra längst bort. Kanske kan jag i det sammanhanget säga till Ribeiro i Castro som ställt frågan till mig att, såsom jag skrivit till presidenterna i vart och ett av dessa yttersta randområden, har kommissionen begärt ytterligare litet tid för att offentliggöra den rapport som förväntas av den. Vi fick när det gäller de yttersta randområdena skrivelserna från de olika regeringarna ganska sent, men det behöver inte vara en ursäkt, bara en förklaring. Vi måste alltså beakta dessa skrivelser och utföra detta mycket viktiga arbete. Jag deltog personligen i ett möte med företrädare för de yttersta randområdena den november och vi ansåg inom kollegiet att vi behövde ytterligare några veckor för att åstadkomma en rapport som är i nivå med de mycket seriösa och allvarliga problemen och förväntningarna från dessa yttersta randområden, och jag tackar för att ni har förståelse för detta. Så långt den första prioriteringen, nämligen de regionala ekonomiernas konkurrenskraft. Den andra prioriteringen som flera av er betonat - särskilt Puerta, men även andra - jag gör ingen inbördes prioritering dem emellan, handlar om att stärka den sociala sammanhållningen och sysselsättningen, särskilt genom att på ett bättre sätt än tidigare uppvärdera de mänskliga resurserna. Mina damer och herrar parlamentsledamöter! En europeisk union med färre skillnader mellan länderna, vilket för övrigt bevisar att Sammanhållningsfonden är effektiv och gör nytta, men där man samtidigt när det gäller arbetslösheten konstaterar - ni skrev det fru talman - att skillnaderna ökar mellan de eller rikaste regionerna och de eller fattigaste, eller de sämst lottade, är en situation som är, som skulle vara, omotiverad och oacceptabel. När det gäller mig själv - med tanke framför allt på att jag håller på att sätta mig in i den europeiska integrationen och den regionala utvecklingspolitiken, - är det en situation som jag inte kan acceptera och jag har för avsikt att så långt det är möjligt och med ert stöd ställa anslag som jag ansvarar för till förfogande för denna förbättrade sociala, mänskliga, territoriella sammanhållning, bl.a. för att vi inte skall få ett Europa med två hastigheter, ett Europa med flotta kvarter och ett annat med fattiga förorter, något som jag tidigare talat om. Den tredje målsättningen gäller utvecklingen i städerna och på landsbygden, inom ramen för en rättvis territorialpolitik. I riktlinjerna tas hänsyn till två horisontella principer: landsbygdsutveckling och, fru föredragande, jag innefattar i landsbygdsutveckling också frågan om hållbara transporter som jag personligen fäster stor betydelse vid sedan länge - bl.a. när jag tänker på min tid som miljöminister i mitt land - och den andra principen handlar om lika möjligheter, framför allt för män och kvinnor, liksom den europeiska strategin för sysselsättning och ramen för den ekonomiska och monetära unionen. Avslutningsvis och för att bemöta den oro ni uttryckt - och särskilt ni, fru föredragande - erinras i dessa riktlinjer om betydelsen och definitionen av integrerade strategier för utveckling eller omställning, som bland alla dessa prioriteringar ger den största chansen till synergier, till åtgärder och till att inrätta ett decentraliserat partnerskap. Ni oroade er för vad som skulle kunna framstå som avsaknad av hänvisning till detta partnerskap - det nämns ändå tydligt på sidan i dessa riktlinjer, men jag vill gärna erinra om det - eftersom ni ber om det - att för mig är detta partnerskap - och jag har varit ansvarig tillräckligt länge för en region i mitt land för att kunna säga det ärligt - ett verktyg, det är hävstångseffekten av lokal intelligens, vare sig den finns inom den offentliga sektorn, de folkvalda, den sociala sektorn och undervisningssektorn, föreningarna eller den privata sektorn. Ett decentraliserat partnerskap, och jag vill i detta sammanhang för att svara Angelilli naturligtvis ta upp de territoriella pakterna, som är en av möjligheterna inom detta decentraliserade partnerskap. Detta var anledningarna till att riktlinjerna presenterats efter prioriteringar per område, eftersom de måste beaktas på olika nivåer utifrån varje medlemsstat och regions särskilda situation, i enlighet med respektive målsättning. Jag skulle nu snabbt vilja kommentera några av era anmärkningar, mina damer och herrar, till att börja med om förfarandet. Det stämmer att kammaren tillfrågades sent. Tillåt mig erinra om att när riktlinjerna antogs av kommissionen, i form av ett förslag i februari , efter ett nytt förfarande som skulle underlätta framläggandet av kommentarer om texten, överlämnades de omedelbart till parlamentet av min företrädare, Monica Wulf-Mathies. Men med tanke på det nära förestående valet till Europaparlamentet var det först efter att texten definitivt antagits, i juli , som kammaren kunde börja granska dessa riktlinjer. När jag nu befinner mig bland er, mina damer och herrar, vill jag försäkra er om att i förhandlingarna om programmen, som precis bara har börjat för de flesta medlemsstater - ordförande Hatzidakis frågade mig om det - kommer era kommentarer absolut att beaktas. Och jag kan dessutom försäkra er om att när kommissionen antar riktlinjerna inför det som kallas översyn efter halva tiden, såsom arbetsordningen föreskriver, kommer man också att beakta kammarens uppfattning, vilken uttrycks i betänkandet. När det sedan gäller sakfrågan, riktlinjernas roll, fru föredragande, betonade ni att det är just inom denna ram som det gäller att tillhandahålla riktlinjer om ett antal europeiska målsättningar, som ofta är mycket precisa. Jag skall bara nämna några: genomförande av en politik inom olika sektorer, bättre utnyttjande av offentliga medel, stöd till de olika parterna för att gemensamt utarbeta regionala eller nationella programplaneringar, etc. Kommissionen noterar detta, men flera av dessa riktlinjer eller dessa frågor faller snarare under andra dokument, såsom Vademecum eller dokumentet om arbetsmetoder. Jag skulle avslutningsvis vilja inrikta mig på vissa frågor ni tagit upp, fru föredragande. Jag tänker exempelvis på idén att riktlinjerna inte är tillräckligt specifika när det gäller rekommendationerna. Detta påstående i ert betänkande måste ses i sammanhanget med förhandlingarna förra våren. Kommissionen höll sig till texten i artikel i den allmänna förordningen om strukturfonderna, där det anges att dessa riktlinjer skall ge medlemsstaterna allmänna vägledande riktlinjer, som bygger på relevant och överenskommen gemenskapspolitik. Det är själva texten jag citerat, inom citationstecken. Riktlinjerna kan inte ersätta programplaneringen eller ex ante-utvärderingarna som måste vara det instrument som kan ange prioriteringarna och effektiviteten i dessa program. Fru föredragande! Ni tog sedan upp avsnittet med riktlinjer för utveckling av stadsmiljön och landsbygden och ansåg att utvecklingen av stadsmiljön inte beaktats tillräckligt. Tvärtom, tycker jag. Jag vill framhålla att kommissionen fäster stor betydelse, även i framtiden, vid stadsmiljön inom sammanhållningspolitiken. Jag hade för övrigt tillfälle att säga det till samtliga ministrar med ansvar för stadspolitiken vid ett möte i Tammerfors. När det gäller landsbygdsutveckling, som flera av er tagit upp, bl.a. Redendo Jiménez, motsvarar riktlinjerna väl de två målsättningar som föredraganden nämner: en stark jordbrukssektor, knuten till ökad konkurrenskraft i landsbygdsområdena, men också bevarande av miljön och landsbygdsarvet i Europa. Det måste emellertid betonas att de riktlinjer vi talar om endast gäller strukturfonderna, där mål och bl.a. prioriterar diversifiering av landsbygden. Men när det gäller denna balans på landsbygden får vi heller inte glömma den nya politiken för landsbygdsutveckling, som samfinansieras av Europeiska utvecklings- och garantifonden för jordbruket garantisektionen, och vars roll är att främja en reformering av det europeiska jordbruket och stödja ett jordbruk med många dimensioner. Jag skulle på det här stadiet bara vilja säga att jag önskar att det skall införlivas i programplaneringen för landsbygdsområdena inom mål , på samma sätt som EUGFJ:s utvecklingssektion inom mål Jag har på den här punkten i vilket fall som helst förstått att man inom utskottet för jordbruk och landsbygdens utveckling är vaksam. Innan jag slutar skulle jag vilja säga till Savary att i morgon har vi en särskild debatt om konsekvenserna av de stormar som drabbat Frankrike, Österrike och Tyskland framför allt de senaste veckorna, och samtidigt skall vi på nytt, tillsammans med min kollega De Palacio, tala om de lärdomar vi kan dra av oljeutsläppen som också drabbat den franska kusten. Herr Savary! Jag avvaktar därför med att ge er min uppfattning, som i stora delar överensstämmer med er egen rekommendation, om vad vi kan göra för att bekämpa detta oljeutsläpp med hjälp av mål Jag vill erinra om att kommissionen i morgon skall godkänna kartan över mål för Frankrike, Sverige, Österrike och Luxemburg. Vi får då ett verktyg för att arbeta bl.a. i en stor del av de områden som drabbats av stormarna. Det är för övrigt av den anledningen som jag i övermorgon personligen skall resa till två franska departement som allvarligt skadats av stormarna. Avslutningsvis skulle jag - och jag tackar er herr talman för er förståelse - vilja tacka er, fru föredragande, för det utmärkta arbete som ni och ert utskott utfört, och säga att jag är mycket glad, bortsett från några olikheter när det gäller riktlinjernas roll - vi har talat om det och jag har försökt att klargöra min ståndpunkt - jag är mycket glad över kammarens stöd till kommissionens utarbetande av dessa riktlinjer, som överlämnats till medlemsstaterna för att de skall kunna förbereda sina egna program. Det kan bara stärka konceptet grundat på ett antal goda tillämpningar efter erfarenheterna från programmen - Herr Hatzidakis! Jag tror det bådar gott för samarbetet mellan våra båda institutioner när nu programplaneringen för - inleds, liksom för goda tillämpningar av samarbete som förstärks av respekten, och det är jag mycket medveten om, för den uppförandekodex som förenar våra två institutioner.  Jag förklarar debatten avslutad. Omröstningen kommer att äga rum i morgon kl.  Den sociala och ekonomiska situationen i unionens regioner Nästa punkt på föredragningslistan är debatten om betänkande av Berend för utskottet för regionalpolitik, transport och turism om Sjätte periodiska rapporten om den sociala och ekonomiska situationen i Europeiska unionens regioner [SEK - C-/ - /].  . Herr talman, kommissionär Barnier, mina ärade damer och herrar, kära kolleger! Den sjätte periodiska rapporten innehåller en omfattande och detaljerad beskrivning av den sociala och ekonomiska situationen i unionens regioner samt deras utvecklingstendenser och bildar, som jag ser det, en solid bas för formuleringen av strukturpolitiska prioriteringar på unionsnivå. Betänkandet visar att en återhämtningsprocess - mätt i bruttonationalinkomst per capita - har ägt rum och också fortgår i de fattigaste regionerna. Detta kan till stor del förklaras av strukturfonderna, även om skillnaderna mellan de fattigaste och de rikaste områdena fortfarande är avsevärda. I och med tillämpningen av de europeiska strukturfonderna har en tillnärmning av levnadsförhållandena skett. Skillnaderna i den genomsnittliga bruttonationalinkomsten har minskat med procent på tio år. Särskilt drabbade - givetvis i positiv mening - är de fyra sammanhållningsländerna och även de fem nya tyska förbundsländerna. Tyvärr har denna utveckling över hela Europa huvudsakligen skett genom en stegring av produktiviteten och endast i liten utsträckning genom sysselsättningstillväxt. Därför uppmanar vi kommissionen och medlemsländerna att i framtiden ta nödvändig hänsyn även till hur åtgärderna inverkar på sysselsättningen. Huvuddelen av överföringarna har använts och används för rationaliserings- och moderniseringsinvesteringar för att förbättra arbetsproduktiviteten. Detta har dock i motsvarande mån dämpat effekterna av den strukturella sysselsättningspolitiken. Detta är ingen bedömning utan för tillfället ett rent konstaterande. Betänkandet visar emellertid att de regionala skillnaderna på arbetsmarknaden rentav har fortsatt öka. I de fattigaste regionerna uppgår arbetslösheten i dag till procent. För tio år sedan var den fortfarande procent lägre, dvs. procent. Och i de bästa regionerna, för att nu även nämna detta, har vi i dag en genomsnittlig arbetslöshet på , procent, för tio år sedan , procent, alltså en ökning med endast , procent. Betänkandet visar tydligt att procent av arbetslösheten är en strukturell arbetslöshet. Därför, och det är en slutsats som dras i betänkandet, måste kärnan i strukturpolitiken vara främjandet av konkurrenskraften inom näringslivet, stöd åt en näringslivsnära infrastruktur. Här är ordningsföljden tillika rangordning. I sammanhanget måste man - vilket bör sägas i direkt anslutning till detta - nämna inte minst åtgärder för att omskola och vidareutbilda arbetskraften. Vidare måste man i högre grad vara uppmärksam på att stärka företagarpotentialen i de små och medelstora företagen samt att fortsätta utveckla tjänsterna för de små och medelstora företagen. En annan slutsats i betänkandet är att stödåtgärderna i enlighet med en effektiv stödmedelsinsats måste anpassas enligt ett brett uppdelat medelklass- och existensgrundande stöd. En mycket viktig punkt, enligt min åsikt. I resultatet av betänkandet uppmärksammar vi kommissionen på att det rättsliga underlaget för ett samarbete mellan regioner och medlemsländer och kandidatländer måste förbättras samt pekar på det särskilt nödvändiga med en budgetkonsolidering som förutsättning för att den ekonomiska och monetära unionen liksom utvidgningen österut skall kunna lyckas. Vi uppmanar de medlemsländer som ännu inte har lämnat in en godkänd utvecklingsområdeskarta att göra detta omgående och förväntar oss förstås vidare att kommissionen i ljuset av resultaten från den sjätte periodiska rapporten snabbt granskar regionernas operativa program för den nya stödperioden till samt gör allt för att stödperioden också skall kunna dras igång ordentligt och utan förseningar på plats.  Herr talman, herr kommissionär, kära kolleger! Denna sjätte periodiska rapport om den sociala och ekonomiska situationen i Europeiska unionens regioner innebär ett framsteg i analysen av de regionala uppgifterna och belyser vad som hittills åstadkommits på området, sedan den femte periodiska rapporten kom ut. Jag anser emellertid att påståendet att de europeiska regionerna genomsnittligt ligger på samma utvecklingsnivå utgör en något stympad bild av situationen, och tyvärr är det ofta vad som återges i pressen och i vissa tal. Kommissionens rapport sätter till stor del detta påstående i sitt sammanhang, bl.a. när den tar upp den sociala och ekonomiska situationen för vissa regioner inom unionen som ligger mig särskilt varmt om hjärtat: jag tänker på de utomeuropeiska franska departementen och, rent generellt, de yttersta randområdena. Jag gläds därför åt att utskottet för regionalpolitik antagit ett av mina ändringsförslag som uppmanar kommissionen att avsätta ett eget kapitel i den kommande rapporten om sammanhållningen för de yttersta randområdena, närmare bestämt till att analysera effekten av de åtgärder som inom kort kommer att antas genom tillämpning av den nya artikel i Amsterdamfördraget. Avslutningsvis förefaller det mig som om den sjätte periodiska rapporten innehåller intressanta argument inför ett verkligt projekt för hållbar och rättvis utveckling av det europeiska territoriet, bl.a. när den sammanfattar betydelsen av förhållandet mellan Centraleuropa och de yttersta randområdena. Även om kommissionen fortfarande tvekar att säga det alltför tydligt visar den periodiska rapporten att vi snarast måste främja en utveckling av gemenskapen med flera olika utvecklingscentrum, via unionens strukturpolitik och inom ramen för de åtgärder som inletts genom SEK .  Herr talman! Europeiska socialdemokratiska partiets grupp i detta parlament ställer sig bakom det betänkande som Berend just har lagt fram och vi gratulerar upphovsmannen, både till hans fina slutsatser och till hans flexibilitet som har gjort det möjligt för utskottet att införa ändringsförslag från de olika grupperna. Vi bör ha i åtanke att Europeiska unionens totala konkurrenskraft utgör procent av konkurrenskraften i Förenta Staterna, och att denna siffra endast kan förbättras om den gör det i våra konkurrensdugliga enheter, det vill säga i regionerna, och detta i en tid då den tekniska utvecklingen, internationaliseringen av ekonomin och de problem vi har, utvidgningen och den gemensamma valutan kräver en ökad konkurrenskraft av regionerna, men även av företagen och av den enskilde. Europeiska kommissionens sjätte rapport innehåller värdefulla slutsatser. Jag vill sammanfatta två av dessa, som föredraganden redan har tagit upp, en positiv och en negativ sådan. Den första är att betydande framgångar har uppnåtts vad beträffar den territoriella och sociala sammanhållningen i hela unionens territorium, och att gemenskapens fonder har spelat en viktig, om än ej avgörande roll för att minska de regionala olikheterna. Den negativa slutsatsen är att de omfattande insatserna har lett till bättre resultat i fråga om utjämningen av BNI och produktiviteten i de europeiska regionerna än i fråga om sysselsättningen. Därför är det viktigt att den strukturella finansieringen i större utsträckning kopplas till skapandet av arbetstillfällen. Det, herr kommissionär, är det främsta budordet för den kommande perioden. Slutligen vill jag, herr talman, uppmana mina kolleger att anta detta betänkande, och i likhet med andra kolleger ber jag kommissionen beakta slutsatserna i den sjätte periodiska rapporten vid utformningen av programmet för åren -  Herr talman, herr kommissionär, bästa kolleger! För det första vill jag tacka föredraganden för ett bra arbete och också för att han på ett sakligt sätt beaktat ändringsförslagen under utskottsbehandlingen. Den sjätte periodiska rapporten lägger grunden för en bedömning av hur unionens regionalpolitiska mål uppnåtts. Rapporten visar att tillväxten trots alla ansträngningar är ojämn. Den mycket snabba tillväxten i de centrala delarna av Europa fortsätter. De starkaste centra växer också hela tiden snabbare än det europeiska genomsnittet, medan utvecklingen i många sydeuropeiska och nordliga regioner går betydligt långsammare. Nu behövs en djupgående analys av varför regionalpolitiken inte leder till önskat resultat i alla regioner. Är det byråkratin som är boven eller har man inte i tillräcklig utsträckning tagit hänsyn till skillnaderna mellan regionerna, de långa avstånden, det för kalla eller för varma klimatet, den glesa bebyggelsen och de karga förhållandena? På vilket sätt kan unionen möta de utmaningar som den globala utvecklingen medför, så att de svagare utvecklade regionerna kan hänga med i utvecklingen? Det är också viktigt att utreda hur unionens utvidgning kommer att påverka strukturfonderna och utvecklingen av unionens randområden. Medlemsstaterna måste också komma ihåg sitt eget ansvar. Somliga medlemsstater har brutit mot ökningsprincipen och minskat sina nationella regionala medel när regionalstödet från unionen ökat. Detta har tärt på regionalpolitikens resultat. I fortsättningen måste man också fundera på att utveckla indikatorer för att åtgärderna skall kunna riktas in på rätt plats vid rätt tidpunkt. Man har till exempel inte i tillräcklig utsträckning tagit hänsyn till den okontrollerade migrationen. Även i detta sammanhang finns det skäl att framhålla de små och medelstora företagens avgörande roll som skapare av sysselsättning och som den regionala utvecklingens motor. Alldeles speciellt viktigt är det att överföra den nyaste tekniken och ställa know-how till företagens förfogande i de områden där utvecklingen går långsammare. Vår grupp ställer sig bakom detta betänkande.  Herr talman, herr kommissionär, ärade ledamöter! Europeiska unionens regionalpolitik har hittills inte lyckats förändra de befintliga skillnaderna i inkomst per capita. Situationen är allvarlig, vi har alltså i dag i Europeiska unionen en tydlig relation mellan arbetslöshet och fattigdom, vilket visas av det mycket oroande faktumet att arbetslösheten uppgår till i genomsnitt , procent i de mest drabbade regionerna, regioner som sammanfaller med fattiga regioner, medan arbetslösheten i de områden med minst arbetslöshet, vilka ligger i de rika regionerna, bara uppgår till procent. Med hänsyn till denna situation bör behovet av åtgärder ämnade att bekämpa den relativa fattigdomen och arbetslösheten klart framgå i det betänkande parlamentet skall godkänna. Åtgärder som exempelvis en riktig tillämpning av strukturfonderna, vilka ofta används felaktigt, för dessa ändamål, genom en central statlig politik, modernisering av telekommunikation och kommunikationer, särskilt genom att integrera de mindre utvecklade områdena i de transeuropeiska järnvägsnäten med inriktning på år , respekten för och utvecklingen av jordbrukets och fiskets resurser och förmåga i dessa länder, vilka ofta angrips av Europeiska unionens egen okänsliga politik, samt främjandet av en aktiv sysselsättningspolitik, framför allt för kvinnor och ungdomar. Bara med en beslutsam tillämpning av denna typ av åtgärder kan man komma över en social och geografisk ojämlikhet som inte är en historisk produkt av oundvikliga misstag, utan tvärtom av en marginalisering och en ekonomisk politik med negativa effekter.  ) Herr talman, herr kommissionär! Berends betänkande följer exakt den strategi som Europeiska kommissionen har definierat genom att frågan om ökad konkurrenskraft ställs i absolut fokus. Det övergripande målet med strukturfonderna, som till exempel skapandet av fler arbetstillfällen, höjd garanti så att alla bereds samma möjligheter, stabilare villkor för sysselsättning och utveckling, nämns endast i förbigående. Detta synsätt förefaller mig oberättigat, och jag ber om att större vikt läggs vid dessa punkter i den sjunde periodiska rapporten. Detta betyder inte att jag inte skulle inse det nödvändiga i att vara konkurrenskraftig, snarare tvärtom i och med att jag själv är företagare i ett mål -område, i Brandenburg i förbundsrepubliken Tyskland, och mycket väl känner till de små och medelstora företagens oro och bekymmer. I mål -regionerna är det parallellt med detta absolut nödvändigt med tidsbestämda åtgärder, och då menar jag åtgärder för att skapa nya jobb, särskilda program för att främja förvärvsarbete bland kvinnor och initiativ för att underlätta för den som vill starta eget. Detta stöds genom lämpliga åtgärder från Europeiska unionens strukturfonder. Bara genom att stödja företagens konkurrensduglighet kompenserar man aldrig den eftersträvade sammanhållningen mellan ekonomisk och social utveckling, eftersom det helt enkelt saknas grundförutsättningar för en självbärande utveckling i mål -regionerna. Och erfarenheten att den ekonomiska utvecklingen inte själv bidrar till att avskaffa arbetslösheten stöds ju av det faktum att man behöver en ökning av BNP på minst procent för att över huvud taget skapa några nya arbetstillfällen. Den ensidiga koncentrationen på en ekonomisk politik orienterad efter tillgång, efter efterfrågan kan inte fungera så. Och driver man en sådan politik måste man satsa mer på utvidgning och mindre på rationalisering. Man måste absolut länka samman detta med en ekonomisk politik som orienteras efter efterfrågan för att vi alls skall ha en chans att förbättra den sociala situationen i dessa områden. Situationen skiljer sig markant från region till region. Det betyder att det krävs en mängd ytterligare åtgärder för att man alls skall kunna åstadkomma något. Detta vore exempelvis åtgärder för att främja yrkesutbildning, vidareutbildning, för att hjälpa till och slussa tillbaka människor som stötts ut från produktionsprocessen, en flexibel utformning av arbetstid och arbetsformer för att jämka ihop personliga och sociala aspekter på ett avgjort bättre sätt och kanske, återigen, för att främja kvinnors plats i förvärvsarbetet.  Herr talman! Mina komplimanger till föredraganden för hans ingående betänkande. Huvudmålsättningen för strukturfonderna är att öka den sociala och ekonomiska sammanhållningen mellan regionerna inom Europeiska unionen. Genom att stimulera investeringar av olika slag försöker Europeiska unionen att förverkliga en ökning av BNP per capita och en ökning av sysselsättningen. Av den sjätte periodiska rapporten om regionerna kan man dra den försiktiga slutsatsen att dessa stimulanser inte alltid har den önskade effekten. Insatserna som syftar till en ökning av BNP per capita i mål -områdena resulterar inte alltid i denna ökning. Det kan inte sägas vara ett tillfredsställande resultat under en period där, framför allt under de senaste åren, ekonomisk framgång varit aktuell. Såsom föredraganden anger har dessutom effekterna av strukturåtgärderna varit ringa vad sysselsättningen beträffar. Då är det också på sin plats med en viss återhållsamhet i fråga om gemenskapsstödets effektivitet. Även konstaterandet att skillnaderna mellan regionerna inom medlemsstaterna ibland rentav ökar väcker allvarliga frågor. Herr talman! Det förefaller mig därför vara meningsfullt och nödvändigt att rikta uppmärksamheten, just där det handlar om stimulering av sysselsättningen, såväl på de nationella som på de regionala myndigheterna. Det är ju de som besitter den största kunskapen om de regioner som faller under deras ansvar. Genom att låta dem utveckla skräddarsydda planer för de ifrågavarande regionerna och som komplement till detta, om det är nödvändigt, bevilja ekonomiskt stöd kan man uppnå ett bättre resultat. Och det är ju det som är målet i slutändan. Därför har jag ingenting att invända mot att kommissionen kommer att överlåta det praktiska utarbetandet och genomförandet av åtgärder till medlemsstaterna och regionerna. Det är i anslutning till detta möjligen också mer meningsfullt att över huvud taget lägga en större tyngdpunkt på medlemsstaterna med avseende på det ekonomiska stödet till regioner. Genom att lägga om kriterierna från regionerna till medlemsstaterna förebygger vi en mängd framtida problem. Slutligen vill jag rikta uppmärksamheten på de central- och östeuropeiska ländernas ställning. Av betänkandet framgår det att de i allmänhet ligger rejält efter Europeiska unionens länder, i synnerhet på området BNP per capita. Med tanke på den planerande anslutningen inom överskådlig tid för ett stort antal av dessa länder är det absolut nödvändigt att revidera den nuvarande strukturpolitiken. Jag vill härmed, efter andras förebild, också uppmana kommissionen att skyndsamt lägga fram förslag till en revidering.  Ärade herr talman, kära kolleger, herr kommissionär! Efter att noggrant ha studerat föreliggande betänkande måste man tvivelsutan dra slutsatsen att det uppsatta målet med strukturpolitiken har kunnat uppfyllas endast till vissa delar. Bland annat har klyftorna mellan regionerna snarare ökat än minskat, medlemsstaterna själva registrerar här ett visst närmande. Likaså har arbetslöshetssiffrorna i de hårdast drabbade regionerna knappast kunnat sänkas, på sina håll har de till och med stigit. Följaktligen frågar jag mig vad det beror på att anslagen från strukturfonderna inte har använts mer effektivt. Inte ens kumuleringen av kapitalet från Sammanhållningsfonden och strukturfonderna har varit så framgångsrik i alla regioner som man skulle önska. Eftersom det nu, över hela Europa, är alla politikers uttalade mål att sänka arbetslösheten måste man ställa en kritisk fråga huruvida den politik som förs är den rätta eller om det är mindre lämpligt att stärka regionernas konkurrensförmåga genom vederbörliga åtgärder såsom ökat stöd åt forskning och utveckling, förbättrad infrastruktur, höjd utbildningsnivå? Seriösa strukturreformer och en konkurrensvänligare skatte- och utgiftspolitik är byggstenarna i ett framgångsrikt ekonomiskt säte. Om vi inte vill låta oss förebrås för att driva en kostnadsintensiv strukturpolitik som inte åstadkommer något varaktigt i sysselsättningsfrågan måste vi analysera hittillsvarande åtgärder. Unionens strukturpolitik kan betraktas som framgångsrik i och med att man lyckas skapa tillräckligt många arbetstillfällen och arbetslöshetssiffrorna sjunker markant.  Herr talman, herr kommissionär, bästa kolleger! Jag tackar föredraganden för behandlingen av denna mycket viktiga fråga, för den sociala och ekonomiska situationens utveckling kommer att avgöra hur den europeiska allmänheten bedömer att vi har lyckats i vårt arbete. Denna fråga, som påverkar människornas vardag, är en nyckelfråga när det gäller Europeiska unionens trovärdighet. Man måste medge att EU redan har stött utvecklingen i fattiga länder, jag skulle till och med säga att den gjort det på ett storslaget sätt. Jag minns hur det såg ut i Portugal och i Grekland när jag tävlade där för första gången för tjugofem år sedan. I detta sammanhang säger nog de som talar franska till EU "coup de chapeau", dvs. jag lyfter på hatten. EU är verkligen värd en eloge, men skillnaderna mellan fattiga och rika regioner inom länderna är fortfarande för stora. Vad blir konsekvensen? Folk reagerar genom att rösta med fötterna, genom att ge sig iväg, på jakt efter bröd. Därför tvingas vi att för samma människor i ett och samma land bygga skolor, sjukhus, hela infrastrukturen om och om igen. Detta är oerhört dyrt och skapar också mycket stora sociala problem. De allra flesta skulle dock vilja bo kvar i sin födelsebygd om de fick möjlighet till det, dvs. om det fanns arbete där. Vi måste ge dem denna möjlighet. Detta är EU:s och vår moraliska skyldighet. Som lösning ser jag en klar uppmuntran till företagsamhet. Med företagsamhet menar jag ingalunda bara att man äger ett företag utan jag menar ett viljemässigt tillstånd. Jag menar den inställningen att en människa vill gå framåt i sitt liv oavsett om hon är arbetare, företagare eller tjänsteman. Hur ser ett rättvist samhälle ut? Ett samhälle där en människa från enkla förhållanden kan gå framåt i sitt liv för att hennes barn skall få det litet lättare. På det sättet är det också möjligt att utveckla regionerna i en positiv riktning, för människorna är företagsamma och arbetar om man ger dem möjlighet till det. Avslutningsvis skulle jag vilja säga att vi i detta fall borde ta lärdom av Amerika där fliten fortfarande står högt i kurs och framgång är ett bevis på kompetens och inte ett föremål för avundsjuka, som ofta är fallet hos oss i Europa.  Herr talman, herr kommissionär, kära kolleger! Eftersom jag har begränsat med tid skall jag bara ta upp det viktigaste. Vi kan först och främst konstatera att resultatet av tillväxten inte är rättvist fördelat inom unionen. Ett exempel är de yttersta randområdena, som fortfarande är hårt drabbade av mycket hög arbetslöshet. La Réunion har exempelvis en arbetslöshet på procent. Men det beror inte på konjunkturen utan det är fråga om en strukturmässig arbetslöshet. Den skapas av det faktum att vi befinner oss långt bort och är en öregion, kort sagt det beror på vår personlighet. För att bemöta detta innehöll artikel i Amsterdamfördraget en princip om särskild och undantagsmässig behandling. Nu återstår att omsätta denna princip i handling. Kommissionens dokument som skulle komma i december har skjutits upp till januari och sedan till februari, och de första kommentarerna gör mig knappast optimistisk. Jag vänder mig därför högtidligen till rådet och kommissionen. När det gäller skattefrågor, statligt stöd, strukturfonderna eller att försvara våra traditionella produkter måste vi snarast utarbeta konkreta åtgärder som är både djärva och ambitiösa. Annars kommer konvergens och sammanhållning tyvärr bara att vara tomma ord, och det finns risk för att den strukturpolitik som bedrivs i våra regioner slutar med ett misslyckande trots att det handlar om så stora belopp.  . Herr talman! Jag skulle i min tur, liksom alla andra talare, vilja tacka herr Berend och lyckönska honom till ett utmärkt arbete. Liksom när det gäller det tidigare betänkandet är analysen mycket kompetent och exakt, och rekommendationerna, liksom era egna kommentarer mina damer och herrar, kommer att vara till nytta för kommissionen i allmänhet, och för kommissionären med ansvar för regionalpolitik i synnerhet, när vi skall inleda programplaneringen i fråga om anslagen för - Jag skulle i min tur vilja göra några kommentarer, till att börja med om er bedömning, herr föredragande, av denna sjätte periodiska rapport. Ni betonade dess kvalitet och ni skrev till och med, om jag inte misstar mig, att i jämförelse med de tidigare var den betydligt bättre. Jag vill för kommissionens räkning och för min företrädares, Wulf-Mathies räkning, säga att vi var mycket glada över denna bedömning från kammaren och er. Kommissionen har verkligen ansträngt sig, herr Berend, för att denna sjätte periodiska rapport skulle göra det möjligt att konstatera en insats, ett kvalitativt steg framåt, i den analys vi föreslår er. Jag tänker särskilt på innehållet i kapitel i rapporten, där kommissionen på ett fördjupat sätt granskat de ekonomiska definitionerna av den regionala konkurrenskraften och försökt analysera hur denna konkurrenskraft kan stödjas, förbättras och påverkas av faktorer som vissa av er, Markov nyss eller Raschhofer, kraftigt betonat. Jag tänker på teknisk forskning och utveckling, infrastrukturens tilldelning och kvalitet, de mänskliga resursernas potential, de små och medelstora företagen och direktinvesteringar från utlandet. Så långt kvaliteten. Herr föredragande! Jag vill inte nu lägga alltför mycket tid på detaljer om min uppfattning inom olika allmänna punkter där kammaren redan är överens med oss. Jag skall bara kort nämna dem: den första gäller betydelsen av rapportens slutsatser för att utarbeta prioriteringar för den nya regionalpolitiken, särskilt för förhandlingar om programplaneringsdokument med medlemsstaterna. Den andra punkten, partnerskapen, som flera av er betonat, handlar om rollen för de lokala och regionala myndigheterna, den privata sektorn, arbetsmarknadens parter samt föreningarna och lokala grupper. När det gäller problemet med partnerskap kommer jag att mycket noggrant se till att bestämmelserna i den allmänna förordningen om strukturfonderna tillämpas korrekt. Den tredje punkten gäller behovet av att öka sysselsättningens andel av tillväxten, även om jag mycket väl vet, och van Dam sade det också nyss, att det i första hand är medlemsstaterna som är ansvariga, och att man, när man talar om medlemsstaternas ansvar, liksom om nyttan och effektiviteten av denna regionalpolitik, också måste titta på var vi befinner oss. Fruteau förklarade nyss att resultatet av tillväxten är orättvist fördelat. Herr parlamentsledamot! Det måste ändå finnas en tillväxt och vi kan inte befinna oss i en period av fullständig stagnation eller tillbakagång, vilket förekommit tidigare. Tillväxt och fattigdom gäller inte alla, kanske ni hävdar. Jag håller med er. När tillväxt är ett faktum måste den vara bättre fördelad, men det som är ännu svårare och drabbar de regioner som är avlägset belägna, de yttersta randområdena eller öregionerna ännu allvarligare, är avsaknaden av tillväxt som varit kännetecknade för de två senaste decennierna. Den fjärde punkt som Hedkvist Petersen nyss betonade är främjandet av en politik för lika möjligheter för män och kvinnor. Den femte punkten gäller de små och medelstora företagens betydelse och roll, vilket Vatanen starkt betonade nyss. Slutligen har vi den positiva effekten av strukturfondernas förvaltningssystem på de nationella myndigheterna, tjänstemännens motivation när de förvaltar dessa fonder, även om det ibland är komplicerat, och betydelsen av att på nytt förbättra förfarandet för kommissionens utvärdering, uppföljning och kontroll. Jag vill i det sammanhanget informera Europaparlamentet om min avsikt att i mitten av år arrangera ett seminarium med nationella och regionala myndigheter om denna fråga om utvärdering av förfarandena för utbyte av goda tillämpningar när det gäller att förvalta strukturfonderna. Jag skulle vilja ta upp några specifika punkter. Herr Berend! Ni ville att zonindelningen skulle genomföras snabbt. Vi har avslutat den. I morgon kommer fyra nya länder att vara föremål för kommissionens beslut och mycket snabbt, hoppas jag, är det Italiens tur. Ni kommer alltså att bli nöjd på den punkten eftersom alla länder som berörs av mål blir indelade i zoner. När det gäller den informella ekonomin som ni tar upp i ert betänkande, vet jag naturligtvis att analys och framtagning av statistik på detta område är beroende av uppgifternas tillförlitlighet och såsom Cocilovo också sade föreligger det ett tillförlitlighetsproblem när det gäller dessa uppgifter. I viss utsträckning beaktas de på nytt i statistiken över BNI och undersökningar om arbetskraften och i vilket fall som helst vill jag betona de ansträngningar Eurostat gör och kommer att göra för att förbättra statistikens kvalitet. Herr Berend! Liksom Aparicio Sánchez tog ni upp avsaknaden av reformer på fiskeområdet. På denna punkt, som personligen intresserar mig, vill jag erinra om att denna sektor är liten - vilket inte betyder att den är betydelselös - och att den är koncentrerad till ett mycket litet antal regioner, och det gör det inte lättare att analysera den inom en regional ram. Denna typ av sektorsanalys faller mer under generaldirektoratet för fiske, under min kollega Fischlers ledning. Jag vill ändå försäkra er om att kommissionen kommer att försöka införliva en sådan analys i den andra rapporten om sammanhållningen, som sannolikt bättre kommer att motsvara denna oro. Flera av er har nämnt punkter som bör ingå i denna andra rapport om sammanhållningen, och föredraganden tog upp några av dessa. Jag vill till att börja med försäkra er om att sammanslagningen av de periodiska rapporterna och rapporten om sammanhållningen inte på något sätt kommer att innebära att information går förlorad eller att intresset minskar för innehållet i rapporten om sammanhållning som för mig, herr föredragande, är ett mycket viktigt instrument, inte bara för att man redogör för vad som gjorts och gör det på ett öppet och noggrant sätt, eller för att man granskar eller utvärderar kommande riktlinjer, utan också för att skapa en allmän debatt med medborgarna och även med er som folkvalda om denna regionalpolitik och om det som en dag skulle kunna bli en europeisk politik för fysisk planering. Jag har i vilket fall som helst noterat att ni önskar införliva följande punkter i rapporten: definition, insamling och analys av beståndsdelar som är representativa för regionen och för alla länder i Central- och Östeuropa, ett kapitel om de yttersta randområdena och öregionerna som flera av er tagit upp, särskilt Sudre och Fruteau, analys av regionernas konkurrenskraft i länderna i Central- och Östeuropa - det blir den stora utmaningen för oss, för er, för kommissionen, under de kommande åren, och slutligen de gränsöverskridande aspekterna. På alla dessa punkter skall jag försöka följa era rekommendationer. Jag skulle slutligen vilja ta upp några politiska slutsatser som ni för övrigt känner till, men där jag ändå skulle vilja erinra om de viktigaste beståndsdelarna. Mina damer och herrar! Avsevärda framsteg har gjorts för att uppnå en verklig konvergens, bl.a. för de fyra sammanhållningsländerna, men också, herr Pohjamo, det säger jag ärligt, för regionerna inom mål som tagit igen viss försening i sin utveckling, bl.a. när det gäller infrastruktur. Det är den första politiska punkten. Den andra politiska punkten, strukturfonderna, har lämnat och kommer att lämna ett betydande bidrag till denna tillnärmningsprocess. Alla makroekonomiska modeller som vi arbetar efter visar för det senaste decenniet att mer än en tredjedel av den konvergens som uppnåtts i regioner med försenad utveckling inte skulle ha ägt rum om det inte vore för strukturfonderna. Jag har emellertid noterat, när det gäller framför allt de yttersta randområdena, fru Sudre, herr Fruteau, och även herr Nogueira Román, att ni konstaterar att mycket fortfarande återstår att göra - och det är min tredje punkt - när det gäller att öka sysselsättningen, förbättra kampen mot social utslagning, som är särskilt allvarlig och oacceptabel i många av våra regioner samt underlätta för kvinnor och ungdomar att komma in på arbetsmarknaden. Den fjärde politiska punkten gäller unionens utvidgning, som är det stora politiska och humanistiska projektet för våra institutioner under de kommande åren, och även en stor utmaning för Europas sammanhållningspolitik, en punkt som van Dam betonade. Jag tror att redan i Berlin och i de finansiella instrument som ställs till vårt förfogande kan man ana det som skulle kunna bli en sammanhållningspolitik för de första nya länder som skall bli medlemmar. Jag tänker särskilt på ISPA-instrumentet som det är mitt ansvar att genomföra under de kommande veckorna. Mina damer och herrar! Som ni ser har vår nya programplanering knappt inletts och vi har redan en gemensam diskussion om effekten av unionens utvidgning på vår strukturpolitik. Denna sjätte periodiska rapport som ni, herr Berend, totalt sett uttalat er positivt om utgör för oss, för mig, en bra bas för diskussionerna. Jag skulle därför vilja tacka er mycket uppriktigt för ert bidrag till diskussionerna som vi inlett för de kommande riktlinjerna, liksom för den goda tillämpningen av riktlinjerna för perioden -  Tack så mycket, herr kommissionär. Jag förklarar debatten avslutad. Omröstningen kommer att äga rum i morgon kl.  Justering av protokollet från föregående sammanträde Protokollet från föregående sammanträde har delats ut. Finns det några synpunkter?  Herr talman! Jag svarar på en uppmaning från parlamentets talman i går eftermiddag att för min grupps räkning tala om ett ärende som det hänvisas till i protokollet. Jag syftar på punkt på föredragningslistan. För det första, anser jag att den fråga som socialistgruppens ordförande tog upp i går om att återinsätta debatten med kommissionens ordförande om det femåriga strategiska programmet var tillräckligt viktig för att andra talare som kort ville kommentera denna fråga skulle kunna tillmötesgås. Jag vill uttrycka denna uppfattning även om jag med all respekt inte instämde i utan röstade emot socialistgruppens ordförandes förslag. Det andra påpekande jag skulle vilja göra - och som jag skulle ha velat göra i går före omröstningen - är att detta parlament som andra talare kommenterade i går bara kan åstadkomma någonting genom ett nära samarbete med Europeiska kommissionen som ger synergieffekter. Vi bör också vara ödmjuka nog att erkänna att vi, om vi hade velat ha en strategisk debatt som inte bara åtföljdes av en föredragning och ett klargörande av kommissionens ordförande utan också av ett femårsprogram, skulle ha haft strukturerna på plats långt tidigare än en vecka innan debatten i denna kammare, så att vi hade kunnat diskutera och i sinom tid meddela kommissionen våra önskemål. Det finns en grundläggande lärdom jag skulle vilja att vi drog av detta. När större viktiga debatter är inplanerade mellan denna kammare och Europeiska kommissionen i framtiden bör vi reda ut vilka våra ömsesidiga förväntningar är, åtminstone en hel arbetsmånad i förväg. Först och främst krävs klarhet mellan alla grupper i denna kammare och sedan mellan detta parlament och kommissionen. Vi bör inte för sent upptäcka att vi befinner oss i den olyckliga positionen att en eller annan institution skapar en onödig spricka i relationerna mellan institutionerna. När man läser några av pressens rapporter från i fredags verkar det som om kommissionen och dess ordförande utövade en lovvärd självkontroll i sina offentliga kommentarer. Detta är någonting jag uppskattar mycket. Jag hoppas att vi kommer att lära oss läxorna och inte upprepa denna onödiga övning, som jag tror berodde på ett missförstånd om vad som förväntades och inte på ond tro hos någon av de två institutionerna. Det bör inte förstoras till någonting mer än så.  Tack så mycket, herr Cox! Jag förstår vad ni menar. Vi har noterat det.  Herr talman! Beträffande punkt i arbetsplanen kom vi i går överens om att Bourlanges betänkande skulle vara med på dagens föredragningslista. Emellertid drogs det tillbaka av budgetutskottet i går kväll utan att diskuteras eller bli föremål för omröstning. Det måste därför strykas från dagens föredragningslista.  . Herr Wynn, det är logiskt. Betänkandet har följaktligen avförts från föredragningslistan.  Herr talman! Vad beträffar Lynnes kommentarer i går om hälsa och säkerhet i denna byggnad antar jag att hon talade om avloppet, för det finns en hemsk kloaklukt på femte våningen i tornet. Detta måste undersökas eftersom det är ett klart tecken på att någonting är väldigt fel. Jag vill inte komma dragande med frågan om denna byggnad i all oändlighet, men detta är ett allvarligt problem.  . Fru Ahern, vi har noterat det. Jag vill be er att lägga fram detta speciella fall, som rör fläktarna på en viss våning, för kvestorerna, eftersom de egentligen är ansvariga för det. Men vi skall också vidarebefordra det till våra enheter. Tack så mycket!  Reformering av den europeiska konkurrenspolitiken Nästa punkt på föredragningslistan är gemensam debatt om följande betänkanden:  A-/ av von Wogau för utskottet för ekonomi och valutafrågor om kommissionens vitbok om modernisering av reglerna om tillämpning av artiklarna och i EG-fördraget - C-/ - /) , A-/ av Rapkay för utskottet för ekonomi och valutafrågor om den XXVII:e rapporten om konkurrenspolitiken - C-/ - /), A-/ av Jonckheer för utskottet för ekonomi och valutafrågor om sjunde översikten över statligt stöd i Europeiska unionen inom tillverkningsindustrin och vissa andra sektorer - C-/ - /), , A-/ av Langen för utskottet för ekonomi och valutafrågor om kommissionens rapport om års genomförande av kommissionens beslut nr //EKSG av den december om gemenskapsregler för statligt stöd till stålindustrin - C-/ - /).  . Herr talman, mina damer och herrar, kära kolleger! Kommissionens vitbok om modernisering av de europeiska konkurrensreglerna har utlöst en intensiv och livlig debatt bland den intresserade allmänheten. Reaktionerna från experter och berörda parter sträcker sig från totalt avvisande till förbehållslöst stöd. Vad handlar det nu om i denna vitbok? Det befintliga systemet med de europeiska konkurrensreglerna inrättades under gemenskapens första år. Detta system, som är baserat på ett centraliserat anmälnings- och godkännandeförfarande, var säkert bra under de villkor som då rådde. Detta förfarande har väsentligt bidragit till att skapa en europeisk konkurrenskultur. Under de år som gått sedan det skapades har emellertid ramvillkoren väsentligt förändrats. De sex länderna i gemenskapen har utökats till , och står inför en ytterligare utvidgning till medlemmar. Systemet är dock till största delen likadant. Det är därför absolut nödvändigt med en reform. Detta bestrids heller inte från något håll i debatten. Visserligen anser vissa kritiker att kommissionen går alltför långt med sina förslag. Kommissionen vill avskaffa systemet med anmälningar och godkännanden, och i stället stärka de nationella myndigheternas och domstolarnas roll vid tillämpningen av konkurrensreglerna. Det handlar med andra ord om övergång från ett godkännandesystem till ett system med direkt tillämplighet av undantagsregeln. Förbudsprincipen - och detta är viktigt - bibehålls dock. Principiellt anser jag att om en myndighet som påstås ha en tendens till byråkrati och centralism kommer med ett förslag om en avbyråkratisering och en decentralisering bör vi åtminstone allvarligt granska detta förslag. Enligt kommissionens förslag handlar det enbart om de konkurrensbegränsande överenskommelserna mellan företag liksom om missbruk av dominerande ställning. Anmälningsplikten vid statligt stöd och företagssammanslutningar bibehålls dock. Utskottet för ekonomi och valutafrågor har principiellt godkänt dessa förslag från kommissionen med endast en röst emot och två nedlagda röster. En avslutande bedömning kommer dock att vara möjlig först när kommissionen lägger fram de lagförslag som nu förväntas. Även om jag principiellt röstar för kommissionens förslag, finns det dock en rad punkter som behöver förbättras eller åtminstone klargöras. Några av dessa punkter vill jag kortfattat förklara. Flera kritiker av vitboken menar att decentraliseringen äventyrar samstämmigheten i gemenskapens rättstillämpning. Nationella myndigheter och i synnerhet domstolarna skulle ännu inte överallt vara i stånd att spela den roll som kommissionen avser när det gäller att tillämpa konkurrensreglerna. För det första har de nationella kartellmyndigheterna under det senaste årtiondet blivit tillräckligt förtrogna med tillämpningen av konkurrensreglerna. För det andra har de nationella domstolarna redan i enlighet med nuvarande rättsskipning behörighet att tillämpa artiklarna , och Trots detta är det fortfarande mycket viktigt att kommissionen stöder de nationella myndigheterna och domstolarna med gruppundantagsförordningar, riktlinjer och meddelanden. Dessutom måste samarbetet mellan de nationella myndigheterna och kommissionen stärkas, liksom mellan de nationella myndigheterna. Vad beträffar de nationella domstolarnas behörighet föreslår vi i föreliggande betänkande att det föreskrivs domstolar som är specialiserade på konkurrensrättsligt förfarande. Detta praktiseras redan nu med framgång i vissa medlemsländer. Från företagarnas sida befaras att man skall förlora i rättssäkerhet. För att motverka detta bör företagen i vissa fall få behålla möjligheten att erhålla ett förhandsgodkännande från kommissionen. Detta är endast några, ehuru centrala aspekter, som man måste ta hänsyn till vid moderniseringen av de europeiska konkurrensreglerna. Vi befinner oss fortfarande bara i början av förfarandet. Diskussionen kommer att fortsätta tills man slutligen kommer fram till konkreta lagförslag. Med vitboken är vi dock - det är jag övertygad om - på rätt väg. Under de gångna årtiondena har en europeisk konkurrenskultur utvecklats. Den av kommissionen föreslagna decentraliseringen svarar mot subsidiaritetsprincipen, som ju nu också är förankrad i fördraget. Detta leder till en ökad tillämpning av de europeiska konkurrensreglerna på nationell och regional nivå och gör det möjligt att bredda grundvalen för den europeiska konkurrenskulturen. Avslutningsvis vill jag säga att den reformering av konkurrenspolitiken, som här inleds, är nödvändig, och att det är särskilt nödvändigt att klargöra att Europeiska unionens konkurrenspolitik är en väsentlig förutsättning för att man skall lyckas med en marknadsekonomi med socialt ansvar. Både kommissionen och parlamentet måste på ett tydligare sätt än hittills klargöra att konkurrenspolitiken, konkurrensen mellan företagen och det faktum att kommissionen vakar över den, hör till det medborgarna är främst intresserade av.   Herr talman, herr kommissionär! Vi för i dag en viktig debatt om Europeiska unionens konkurrenspolitik. Vi diskuterar en mycket omstridd modernisering av den europeiska kartellrätten, nämligen Wogaus betänkande, och den är mycket mer omstridd än kanske omröstningen i utskottet för ekonomi och valutafrågor gett vid handen. Jag vill absolut säga att jag personligen anser att kommissionens förslag i detta konkreta fall är felaktigt, och att det återstår att se huruvida begreppet modernisering verkligen är befogat för vitbokens innehåll i artiklarna och , eller om inte snarare begreppet tillbakagång vore mer tillämpligt i detta fall. Vi talar i dag emellertid också om översikten över statligt stöd och den allmänna rapporten om konkurrenspolitiken för , där mitt inlägg i denna gemensamma debatt gäller det senare området. Men båda områdena - rapporten om konkurrenspolitiken och översikten över det statliga stödet - har naturligtvis också en gemensam grundval i denna vitbok. Det gäller kravet på modernisering, på den europeiska konkurrenspolitikens framtidsförmåga. Om man läser kommissionens båda dokument ser man att var ett år där man fortsatt den modernisering som inletts under och delvis också avslutat den; det känner vi själva till från vårt löpande parlamentariska arbete. Låt mig göra två principiella påpekanden: Kommissionen har, som ansvarig myndighet, med sin konsekventa hållning alltid gjort stora insatser för konkurrensfriheten, inte alltid till glädje för berörda medlemsstater eller företag. Den bör fortsätta på denna väg. Men, herr kommissionär, allt detta blir i framtiden inte mindre komplicerat - jag vill bara erinra om utmaningarna på grund av utvidgningen av unionen, fördjupningen av den inre marknaden, de tekniska framstegen och globaliseringen. Det hänger faktiskt inte bara på moderniseringen av gemenskapsrätten, utan det beror mer än någonsin på öppenheten i besluten i de enskilda fallen, och på möjligheten att även kunna sätta sig in i besluten, ty den europeiska konkurrenspolitiken kommer att vara beroende av acceptansen från befolkningen, liksom från de berörda politiska instanserna och företagen. Men - utan öppenhet ingen acceptans, och då alltså inte heller någon modernisering utan öppenhet. Rapporten om konkurrenspolitiken är inte någon dålig grundval för detta, men det finns inte heller någonting som inte skulle kunna göras bättre. En rad impulser kommer vi att lämna vidare till er, herr kommissionär, tillsammans med vår resolution, men en delaspekt vill jag redan nu gå in på: Öppenhet och redovisningsskyldighet hör ihop. Jag vill inte rubba ansvarsfördelningen mellan kommissionen och parlamentet. Kommissionen är det verkställande organet, och parlamentet bör för sitt eget oberoendes skull inte heller vilja vara det, utan parlamentet är ett kontrollorgan, och var kan man bättre klargöra bakgrunden till sina beslut än i det demokratiskt valda parlamentet och just i en ständig parlamentarisk diskussion? Även här bör vi fortsätta på den inslagna vägen, intensifiera den och göra den beständig. Men en sak vill jag säga helt tydligt : Parlamentet är lagstiftande, och att vi just när det gäller konkurrensrätten bara har samrådsrättigheter, är egentligen skandal! Här riktar vi ett krav till rådet och regeringskonferensen att införa ett medbeslutandeförfarande när det gäller konkurrensrätten. Jag förväntar mig av kommissionen att man fullständigt utnyttjar alla möjligheter till parlamentarisk medverkan, om det finns tvivel om att parlamentet skall kunna delta, och detta också redan i den fördragssituation vi har nu. Jag förväntar mig också att kommissionen kommer att stödja oss offensivt i fråga om kravet på medbeslutande i lagstiftningsförfarandet. Det kommer att utgöra ett prov på hur klokt våra institutioner kan samarbeta. Trots att man bekänner sig till konkurrensprincipen är konkurrensen dock inte något mål i sig. Konkurrens är ett instrument och leder inte alltid till optimala lösningar. Det hör nu en gång till de elementära kunskaperna i ekonomi att marknaden i många avseenden misslyckas, och den som bestrider detta är en ideolog, och ingenting annat. Konkurrensen skall balansera utbud och efterfrågan, och sörja för en optimal fördelning av de ekonomiska resurserna. Men en optimal effektivitet inställer sig inte nödvändigtvis av sig själv. Det krävs ramvillkor för att förhindra missbruk, till exempelvis genom kartellrätten. Men därmed förhindras huvudsakligen endast missbruk, det räcker inte ensamt till för att uppnå de mål som legitimeras av samhället. Ja till konkurrens, och en inskränkning av stöden där så krävs och där det är möjligt! Men eftersom stöden i rapporten om konkurrenspolitiken utgör den största delen vill jag, oaktat kollegan Junkers betänkande, ändå tillfoga följande: Stöd till små och medelstora företag när det gäller forskning och utveckling, när det gäller utbildning i regionalpolitik och miljöpolitik, det är absolut möjligt och måste också vara genomförbart. Stöd måste tillåtas just för sådana mål, så länge de inte leder till oacceptabla snedvridningar av konkurrensen. Just här är det ännu viktigare att besluten är förståeliga än i fråga om kartell- och fusionsrätten. Stöden bör inte nedvärderas, utan man måste se på hur de kan bidra till att man uppnår de mål som just nämnts. Det sista påpekandet riktade sig mindre till kommissionen, utan snarare till kollegerna i PPE-gruppen.  Herr talman, herr kommissionär, mina kära kolleger! Det betänkande som jag i dag har tillfälle att lägga fram för er, är ett yttrande om kommissionens årliga rapport över statliga stöd inom Europeiska unionen, för vilka gemenskapen är behörig i kraft av artiklarna , och i fördragen. Kommissionens rapport är i huvudsak beskrivande; här redogörs för statsstödens utveckling såväl inom tillverkningsindustrin som inom andra sektorer, enligt kriterier som finansieringsmetoder och eftersträvade mål. När det gäller rapportens kvantitativa avsnitt tillåter jag mig att hänvisa till motiveringen. Här nöjer jag mig med att peka på att årsbeloppet i genomsnitt ligger på miljarder euro för perioden i fråga, vilket utgör en minskning på procent i förhållande till perioden -, något som i huvudsak beror på en minskning av stöden i Förbundsrepubliken Tyskland. I klartext ligger de anmälda statsstöden i stort sett på ett stabilt genomsnitt under den granskade perioden, och tar ungefär , procent av gemenskapens BNI i anspråk. Det motsvarar händelsevis mer eller mindre gemenskapens budget för ett år. Samtidigt är skillnaderna mellan staterna avsevärda och kan bedömas på olika sätt, bl.a. i procent av mervärdet och per löntagare. Det kan också vara av intresse att lägga till de statliga stöd och gemenskapens interventioner som på något sätt kan likställas med statsstöd. Då framgår det klart och tydligt att det är de fyra länder som bl.a. får stöd från Sammanhållningsfonden som hamnar i toppen av klassificeringen. Därmed kommer jag fram till betänkandets förslagsdel. Vi kan först och främst konstatera att kommissionen anser att informationen täcker alltför stora områden för att tillåta en grundligare utvärdering av statsstödspolitiken, något som är såväl berättigat som förnuftigt med hänsyn till nationella intressen, och mycket viktigt med avseende på respekten för konkurrensen, enligt definitionen i fördragets bestämmelser. Kommissionen kan endast samla in och analysera de uppgifter som medlemsstaterna anmäler. Det är således staternas och regionernas sak att garantera kvaliteten på de uppgifter som lämnas in, och vårt utskott anser att man bör göra ytterligare insatser för det ändamålet. Av samma skäl försvarar vårt parlamentsutskott det redan gamla förslaget om ett offentligt register över statsstöden, som bl.a. skall finnas tillgängligt på Internet. Om uppgifterna blir bättre och mer detaljerade, i synnerhet i förhållande till eftersträvade mål och noterade resultat, kommer Europeiska kommissionen själv att kunna företa, eller låta företa, regelbundna studier för en social och ekonomisk utvärdering av nationella och regionala stöd. I den mån sådana studier redan finns, bör kommissionen så öppet som möjligt informera om dess egna synpunkter i förhållande till fördragens mål, som inte bara är att säkerställa den europeiska ekonomins konkurrenskraft, utan också en hållbar utveckling och ekonomisk och social sammanhållning. Genom att i första hand lägga tonvikt på kvaliteten på den information som lämnas, har vårt utskott undvikit att - i våra debatter och därmed i det betänkande som jag har äran att presentera för er - göra det enkelt för oss genom att i förväg hävda att statsstöden i sig är alltför stora alternativt otillräckliga. En majoritet av utskottets ledamöter har i stället strävat efter en jämvikt; å ena sidan bör man kräva att såväl staterna som företagen respekterar konkurrensreglerna och å andra sidan bör man erkänna att den här typen av stöd kan medverka till att fördragets mål förverkligas, i synnerhet, som jag redan har nämnt, i fråga om hållbar utveckling, forskning och utveckling samt ekonomisk och social sammanhållning. Samtidigt har utskottet godkänt en rad olika ändringsförslag till föredragandens ursprungliga utkast, vilka bl.a. betonar att stöd som bedöms vara illegala skall betalas tillbaka och att det upprättas en resultatlista. Sju ändringsförslag har givits in på nytt inför det här plenarsammanträdet. Flertalet av dem förmedlar våra politiska skiljelinjer i fråga om statsstödens lämplighet och effektivitet, med tanke på att enbart privata investeringar inte räcker till, vare sig detta medges eller ej, market failures eller marknadens otillräcklighet. Det finns bl.a. ett ändringsförslag rörande energisektorn, som jag i egenskap av föredragande vill framhålla som särskilt betydelsefullt. Herr kommissionär! Jag vill avsluta denna presentation genom att å ena sidan framhålla ett orosmoln och å andra sidan en begäran från ledamöterna i vårt utskott. Oron avser de central- och östeuropeiska ländernas anslutningsprocess i förhållande till konkurrenspolitik och statsstöd. Detta är med största sannolikhet en komplicerad fråga, och vi skulle önska att kommissionen redogjorde för sakens nuvarande läge, bl.a. vad gäller de ansökande ekonomiernas kapacitet att respektera konkurrensreglerna, och när det gäller statsstöd; det sannolika behovet av att fastställa specifika regler om statsstöd för en omstrukturering av deras sektorer. Till sist, och härmed skall jag avsluta, en begäran som rör Europaparlamentets framtida behörighet inom de områden som vi nu talar om - konkurrenspolitik och statsstöd - en möjlighet med tanke på nästa regeringskonferens. Som ni vet, herr kommissionär, försvarar vi i detta betänkande tanken att medbeslutandeförfarandet skall tillämpas för grundläggande lagstiftning om statliga stöd.  . Herr talman, herr kommissionär, mina damer och herrar! Min del i dagens debatt gäller gemenskapsreglerna för stöd till stålindustrin. Det är det allmänna stödet som lämnats i Europa i enlighet med dessa gemenskapsregler, och som kommissionen har granskat. Det är totalt fall under år Dessa fall har kommissionen avgett en egen rapport om. EKSG-fördraget kommer att löpa ut inom kort. Den fråga som vi i dag i synnerhet måste ägna oss åt är hur stödet till stålindustrin skall hanteras i framtiden. Kommissionens beslut, som framläggs i översikten, välkomnas av Europaparlamentet, inklusive beslutet att i ett konkret fall kräva tillbaka medlen med tillämpning av artikel i EKSG-fördraget. Den europeiska stålindustrins konkurrenskraft behandlas samtidigt också i kommissionens senaste meddelande, som vi ännu inte har diskuterat i parlamentet. Liksom på andra områden gäller även för järn- och stålindustrin ett generellt förbud mot stöd enligt artikel i EG-fördraget. Enligt denna artikel är statligt stöd principiellt oförenligt med den gemensamma marknaden. Undantag tillåts endast i exakt definierade fall. Enligt artikel är kommissionen ålagd att kontrollera statliga stöd. År var det viktigaste fallet när Preussag i Tyskland försågs med kapital till ett belopp av miljoner euro. Dessutom måste medlemsstaterna meddela kommissionen sina stödåtgärder i förväg. Vad beträffar stålindustrin ställdes de gällande reglerna upp den december Enligt dessa kan stöd till förmån för stålindustrin endast lämnas i bestämda, exakt definierade fall. Det är forsknings- och utvecklingsstöd, miljöskyddsstöd, socialt stöd vid stängning av stålverksanläggningar och stöd för den slutliga nedläggningen i icke konkurrenskraftiga företag. Dessutom finns det en särbestämmelse om upp till miljoner euro för medlemslandet Grekland. Uppenbarligen har det under de gångna åren ändå uppstått problem i den praktiska hanteringen av gemenskapsreglerna till stöd för stålindustrin, som inte har tagits upp fullständigt i betänkandet. Ur parlamentets synvinkel är det viktigt att man redan i dag talar om bestämmelser som kan träda i kraft när dessa gemenskapsregler för stöd till stålindustrin har löpt ut. Det får inte beslutas om någon uppmjukning av befintliga grundvalar för gemenskapsreglerna för stöd till stålindustrin. Ingen vill ha en hämningslös subventionskonkurrens i Europa. Detta skulle avsevärt skada den inre marknaden även efter den konsolidering av stålindustrin som skett under de senaste åren. Därför anser parlamentet att det är nödvändigt att bestämmelserna om subventioner till stålindustrin ändras med tanke på skillnad i behandling som industrin påstår har ägt rum, och att kommissionen för rådet lägger fram bestämmelser som skall träda i kraft när de nuvarande bestämmelserna löpt ut. Vi känner till att rådet hittills vägrat besluta om sådana bestämmelser. Det beror också på att man tror att man, när gemenskapens regler om stöd till stålindustrin löper ut, återigen kan göra som man vill, utan den besvärliga kontrollen från kommissionens sida. Vi kräver därför att gemenskapsreglerna om stöd till stålindustrin skall regleras genom en förordning från rådet enligt artikel när fördraget löpt ut, eftersom de endast på så sätt kan bli klara och rättsligt bindande. Det strikta förbudet mot allt stöd, som inte täcks av gemenskapsreglerna, kan bara iakttas på detta sätt. En förordning från rådet, som omedelbart träder i kraft, måste också iakttas av de regionala regeringarna. Även i framtiden måste vi undvika intrång i konkurrensvillkoren och störningar i balansen på marknaderna. Man måste också kritisera kommissionens praxis att godkänna upprepat stöd för stålföretag, som enligt kommissionens åsikt inte faller under kategorierna i gemenskapsbestämmelserna, även om EG-domstolen i enstaka beslut har godkänt denna skillnad i behandling. I ett betänkande som återstår att utforma för år uppmanas kommissionen att detaljerat klarlägga sin aktiva roll vid utarbetandet av omstruktureringsplaner och godkända undantagsfall, och därmed på denna grundval möjliggöra en korrekt utvärdering av de totala sammanhangen. Efter att utskottet för ekonomi och valutafrågor enhälligt har antagit förslaget till betänkande, med två nedlagda röster, ber jag att vi i kammaren helt och fullt godkänner denna framställning, som vi själva har initierat.  . Herr talman, kära kolleger! Den inre marknaden är inte fullbordad. Subventioner, monopol och konkurrenshinder hämmar fortfarande både marknader och utveckling. Nationella regeringar skjuter till subventioner och lovar att det är sista gången, men så upprepas det igen. Subventioner snedvrider allokeringar, både inom och mellan länder. En successiv avveckling av statsstödet behövs, och alltfler marknader måste öppnas för konkurrens. Det gäller både dem som har monopoliserats privat och offentligt. Offentliga monopol avvecklas oftast motvilligt. Ökad konkurrens och nyetableringar skulle kunna ge betydande välfärdsvinster - även inom utbildning, sjukvård och social service. Offentliga monopol måste ersättas av konkurrenskraftiga strukturer. Europa måste moderniseras och anpassas till entreprenörskap och en konkurrenskraftigare miljö för konsumenter och företag. Effektiv konkurrens pressar priser och höjer levnadsnivåer. Konsumentpolitiken har i alltför liten utsträckning inriktat sig på just prisnivåerna. Konkurrenspolitik och konsumentpolitik hör ihop. Inre marknaden är grunden för vårt arbete. Dess lagstiftning skall gälla lika för alla, för stora som för små länder. En systematisk genomgång av de nationella regelverken behövs för att undanröja konkurrenshinder. Även EU:s eget regelverk kan då behöva en analys. Den nya modell som nu prövas av kommissionen får inte leda till en ren nationaliseringsprocess som skulle urholka den uppnådda konkurrenspolitiken. Den måste vara väl förankrad i medlemsstaternas nationella myndigheter för att bli effektiv. Om ett halvår kan det vara lagom att göra en analys av utfallet, men även att se närmare på den nya situationens effekter på kommissionens roll. Tanken på att hålla en institutionellt övergripande kongress som öppnar för en förutsättningslös debatt utifrån ett brett perspektiv med representanter från olika intressenter har tills vidare löst frågan om hur man skall gå vidare. Då finns det tillfälle att slå fast nya principer eller återkomma till de mer genomgripande förändringar som har diskuterats. Då gives också tillfälle att finna nya gemensamma lösningar och analysera ändringsförslagen från utskottsdebatten. Rättstillämpningen i konkurrensfrågor måste vara korrekt. Felaktigt tillämpad konkurrenspolitik kan orsaka rättsförluster och göra ingrepp i äganderätten, vilket är en viktig, grundläggande princip som vi skall slå vakt om. Det ligger en ganska spännande debatt framför oss. En konferens där frågorna ventileras möjliggör att missförstånd kan rätas ut, samtidigt som vissa punkter också kanske kan förbättras. Parlament och kommission kan tillsammans stärka insatserna för en effektiv konkurrenspolitik och därmed skapa nya möjligheter och nya resurser för medborgarna. Just i min valkrets, Stockholm, har vi många goda lokala exempel på ökat utbud och förbättrad kvalitet som uppstått just på grund av konkurrensutsättningar på tidigare helt monopoliserade områden. Vi tillskyndar en fortsättning på den öppna debatt som stärkts under behandlingen av betänkandena av von Wogau och Rapkay. Vi hoppas att de rättsliga synpunkterna också kommer att tillmätas den vikt som är rimlig i en rättsstat.  Herr talman, kära kolleger! Det gläder mig att jag får hålla mitt första tal här i dag som ny ledamot, även om det sker med en viss försening. Först vill jag tacka föredragandena von Wogau, Langen, Rapkay, Jonckheer samt kommissionen för det mycket goda samarbetet. Konkurrensen utgör säkerligen grundvalen för en marknadsekonomi med socialt ansvar, och den europeiska konkurrenspolitiken har varit framgångsrik, inte minst vad gäller energi och telekommunikation, och har lett till märkbart lägre priser och bättre service. Allt till konsumenternas fördel. Men nu har vi kommit fram till en punkt där vi måste vidareutveckla konkurrenspolitiken. Här har kommissionen lagt fram en ny vitbok med två kärnpunkter: Anmälningsplikten skall överges, och den rättsliga verkställigheten skall återföras. Att man överger anmälningsplikten innebär i varje fall mindre byråkrati och administrativa kostnader. Denna systemändring leder naturligtvis samtidigt till mer ansvar för de enskilda i näringslivet. Det är inte längre så enkelt att man bara lägger fram något och får det godkänt, utan nu måste alla till att börja med själva bära ansvaret, och det är kanske också orsaken till att en eller annan där ute uppfattar detta som obehagligt. Men jag tror att vi bör utnyttja chansen att låta Europa också ge en signal till mindre byråkrati. Den andra punkten är återföringen av den rättsliga verkställigheten. För att en rättslig kultur skall kunna skapas i Europa måste rätten givetvis inte bara tillämpas av kommissionen och av centrala organ, utan också av nationella myndigheter och domstolar. Vi säger ju inte heller att all EG-rätt alltid skall beslutas centralt, men just i anpassningsfasen kommer det att finnas en viss osäkerhet vad gäller rätten. Här är det säkerligen nödvändigt, i det lagstiftningsförfarande som vi står inför, att utveckla ett instrument för att ge företagen rättssäkerhet och möjlighet att vända sig till kommissionen. Det bör hållas en dörr öppen till en europeisk kartellmyndighet, som säkert kommer att diskuteras i framtiden. Men vi behöver mer öppenhet i konkurrenspolitiken. Parlamentet måste bli mer delaktigt, och jag tror också att om vi inför ett register, där vi kan se vilka statliga åtgärder som vidtas, så kommer detta att leda till disciplinering i medlemsstaterna. Vad gäller konkurrensen i framtiden ligger emellertid två punkter mig mycket varmt om hjärtat. Det ena är subsidiariteten. Vi anser alla att konkurrens är nödvändig för ekonomin och främjar prestationsförmågan, och jag tror att vi också bör släppa in konkurrens i regionerna. Konkurrensen mellan regionerna kommer säkerligen att stärka Europeiska unionen, och inte försvaga den. Här kan jag nämna exemplen med GA-stöd, sparkassor och delstatsbanker, samt kvalitetsgaranti. Här har en region av egen kraft skapat något för att saluföra sina egna produkter. Dessa egna initiativ får inte förstöras från europeiskt håll. Jag tror att det också är nödvändigt med en höjning av Deminimus-bestämmelserna. Vi bör satsa allt på att påskynda konkurrensen mellan regionerna. Det andra är en diskussion om konkurrens och marknadsekonomi med socialt ansvar, och då talar jag här inte om misslyckanden från marknadens sida. Jag har ju redan nämnt exemplen med delstatsbanker och sparkassor, men jag vill driva det som man alltid hör från det ena eller andra hållet till sin spets. En boende på ett ålderdomshem är i dag socialt placerad. Men man kan också betrakta honom som en kund, och jag tror att vi ganska tydligt och i god tid bör diskutera var det sociala området, var de strukturer som vuxit upp sätter stopp för konkurrensen. Annars kan jag här använda uttrycket kunder för detta område, och därigenom mycket starkt förstöra sociala områden. Slutligen vill jag också säga i fråga om subsidiaritetsprincipen: Jag anser att det är absolut nödvändigt att där medlemsländerna medger att regioner och kommuner kan uppbära skatter skall detta bibehållas och inte regleras enhetligt av Europa.  . Tack så mycket, herr kollega. Jag gratulerar er till det som man inom den tyska parlamentarismen, i ert fall felaktigt, kallar för ett jungfrutal.  Herr talman, herr kommissionär, kära kolleger! Jag kommer att tala å min kollega Robert Goebbels vägnar, eftersom han inte kunde komma på grund av politiska förpliktelser. Inom utskottet för ekonomi och valutafrågor väckte Jonckheerbetänkandet bittra kontroverser kring marknadens sätt att fungera. En knapp högermajoritet lyckades stryka samtliga hänvisningar till att marknaden har brister. Men även om majoriteten i vårt parlament skulle följa denna ultraliberala uppfattning om en så kallad perfekt marknad, skulle världen inte förändras för det. Ekonomiska rapporter från den verkliga världen ger tillräckliga bevis för att man inte på något sätt skapar en perfekt konkurrens och bästa möjliga resursfördelning genom att avskaffa alla former av offentliga interventioner på marknaden. Marknaden må ha varit människors främsta handelsplats sedan urminnes tider, men den har aldrig varit perfekt. Marknaden gynnar kortsiktighet och omedelbara vinster. På marknaden verkar styrkeförhållandena mellan utbud och efterfrågan i allmänhet till de svagares nackdel, konsumenterna, arbetarna. För att fungera fordrar marknaden regler. Den nödvändiga och värdefulla initiativandan måste åtföljas av en känsla av ansvar gentemot samhället. Vi europeiska socialister är för en marknadsekonomi med sociala ändamål. Marknaden är inte ett mål i sig; den skall bidra till att förbättra de mänskliga villkoren. Europeiska unionen och staterna skall inte ta de ekonomiska aktörernas plats, men statsmakterna måste fastställa regler och mål som gör att ekonomin kan utvecklas på ett hållbart sätt. Statliga stöd kan slutligen möjliggöra omstruktureringar, erbjuda utbildning, rädda arbetstillfällen och därmed kunnande. Huvudmålet med unionens konkurrenspolitik får inte vara att minska den allmänna stödnivån. De statliga stöden måste anpassas efter unionens mål, framför allt ekonomisk och social sammanhållning, hållbar utveckling samt forskning. Kommissionen måste bedriva klappjakt på illegala stöd och de stöd som verkligen blockerar den inre marknaden. Men att avskaffa alla former av statsstöd skulle vara ett allvarligt misstag. Internet är inte en marknadsprodukt, utan resultatet av forskning som finansierats av den amerikanska armén. World Wide Web, som har möjliggjort en blixtrande utveckling av informationssamhället, utvecklades av Europeiska atomforskningscentret i Genève, återigen med hjälp av statsstöd. Att den tyska regeringen räddade Holzmann-gruppen kritiserades som ett ogrundat hinder mot marknadsekonomin. Centralbankschefen Duisenberg försökte till och med skylla eurons svaghet gentemot dollarn - för övrigt tämligen relativ - på denna statliga interventionism. Jag har inte hört Duisenberg kritisera det faktum att de amerikanska penningpolitiska myndigheterna räddade Hedge Fund LTCM. Att vilja rädda arbetstillfällen, det är uppenbarligen att begå en synd gentemot marknaden, men att rädda kapital tycks inte skapa några problem för den fria marknadens förespråkare. Man uppbringar offentliga medel för att reparera de skador som har orsakats av den internationella spekulationen, bl.a. i Mexiko, Asien och Brasilien. Människors arbete betraktas däremot som vilken justeringsfaktor som helst. Vi socialister avvisar denna liberala världsfrånvända inställning. Vi vill ha en riktig konkurrenskultur i Europa. Den statliga handen måste förbli synlig för att styra marknaden, och kommissionen bör vara dess domare.  Herr talman, bästa kommissionär och kära kolleger! Jag vill börja med att tacka herr Rapkay för ett väl utarbetat betänkande och ett gott samarbete. Kommissionär Monti! Jag vill tacka er för ett utmärkt samarbete och jag vill säga till er att ni nu vid årtusendeskiftet har en mycket viktig funktion. Ni skall ju städa upp efter de nationella regeringar som har stora visioner på konkurrenspolitikens område, men endast fantasin sätter gränser för vilka olyckor de nationella regeringarna kan åstadkomma. Jag kan här nämna de senaste exemplen vi har sett: Holzmann, ett företag som fått ett omfattande stöd från den tyska regeringen, sågverk i f.d. Östtyskland och inte minst stöden till skeppsvarven. Detta är tre områden inom vilka många danska företag har stora problem och blir utkonkurrerade från marknaden. Jag vill säga till herr Poos att jag är helt överens med ordförande Duisenberg om att det finns exempel på att några av Europeiska unionens medlemsstater inte är förmögna att omstrukturera sina ekonomier, och därmed bidrar till att undergräva eurons värde. Den liberala gruppen har lagt fram ändringsförslag i utskottet, som alla rör statligt stöd. Det är förslag som vi anser leder fram till genomblickbarhet och öppenhet, vilket är mycket viktigt när det gäller att få den inre marknaden att fungera. Jag vill gärna ta tillfället i akt och tacka mina kolleger i utskottet för deras stöd till den liberala gruppens förslag. Våra förslag rör som sagt möjligheten till insyn, och jag vill gärna betona det ändringsförslag som uppmanar kommissionen till att utarbeta enhetliga kriterier och villkor för den typ av statligt stöd som vi anser vara lagligt, just för att se till så att företagen kan planera sin situation. En annan sak är frågan om vad vi skall göra om det statliga stödet förklaras olagligt. Hur ser vi till att få det olagligt utbetalade statliga stödet tillbaka? I dag finns inga gemensamma bestämmelser på detta område och vi uppmanar kraftfullt kommissionen att skapa en harmonisering av bestämmelserna om återbetalning. Detta är enda sättet för att säkerställa enhetliga konkurrensvillkor. Till sist föreslår vi att vi dels skapar ett register, vilket flera av mina kolleger varit inne på, men också en resultattavla som visar var länderna står i dag vad gäller statligt stöd. Ni har visat oss vägen, herr Monti, med en resultattavla för den inre marknaden. Det är detta som inspirerat oss till att föreslå samma sak vad gäller statligt stöd. Jag hoppas verkligen att kommissionär Monti kommer att stödja dessa förslag, och jag ser fram emot era kommentarer och er ståndpunkt. Avslutningsvis vill jag hälsa kommissionens XXVIII:e rapport om konkurrenspolitiken välkommen; ännu en gång får vi ta del av ett väl utfört arbete. Men som jag redan har nämnt bör det övergripande syftet fortfarande vara genomblickbarhet och öppenhet. Det finns fortfarande behov av en uppryckning inom de nämnda områdena och det finns därför en god anledning till att fortsätta med att arbeta på ett målinriktat sätt för att lösa problemen rörande den bristande genomblickbarheten och öppenheten på området för statligt stöd. Det är inte minst nödvändigt i förhållande till den kommande utvidgningen, och jag vill gärna tacka herr Jonckheer som i sitt betänkande mycket grundligt behandlar problemen i samband med utvidgningen och hur vi skall se till att dessa länder uppfyller våra krav, men också hur vi säkerställer lika konkurrensvillkor. Det är klar att vi som liberala och gröna har olika uppfattningar om hur vi vill att världen skall se ut, men vad gäller vår målsättning är vi i stort sett överens, och vi vill försöka hitta en förnuftig lösning på våra problem.  Herr talman, herr kommissionär! Vi har egentligen endast två frågor att svara på. Är statliga företagsstöd och avtal mellan företag legitima i en marknadsekonomi? Och: Vem skall kontrollera undantagen till marknadsekonomins absoluta regler? På den första punkten vill vi mycket klart och tydligt säga att det i vissa fall krävs statliga företagsstöd, om vi skall ta hänsyn till de krav på en hållbar utveckling som Europeiska unionen skriver under på, och det oavsett om det sker i form av skattelättnader, differentierad beskattning eller helt enkelt direkta stöd. Det är också berättigat att det skall kunna finnas avtal och begränsningsavtal mellan företag, eftersom alla sådana avtal bidrar till att dämpa konkurrensens negativa bieffekter på det sociala och miljömässiga planet. Vi svarar alltså mycket klart och tydligt ja - statliga stöd och avtal är legitima, men vi menar också att varje avtal verkligen måste åtföljas av en motivering. I von Wogaubetänkandet föreslår man att kontrollen av legitimiteten skall återföras till nationell nivå. För oss förefaller det ganska riskfyllt, men vi kommer ändå att rösta för, eftersom vi medger att kommissionen inte kan göra allt. Vi kräver största möjliga öppenhet och att kommissionen skall anförtros största möjliga undersökningsmakt för att i efterhand kontrollera om beviljade undantag är legitima.  Herr talman! Ännu en gång diskuterar vi Europeiska unionens konkurrenspolitik. Men under vilka förhållanden förs denna debatt, och vilka slutsatser bör vi komma fram till? Dagens verklighet kännetecknas av gigantiska fusioner och sammanslagningar av enorma monopolföretag och skapandet av världsomspännande koncerner med fruktansvärd makt. Borde vi inte ta upp detta i vår debatt? Vilken konkurrenspolitik vill och kan införa kontroller av dessa monopolföretags verksamhet? Vissa branscher inom den europeiska industrin, t.ex. varvsindustrin, flygtransporterna, stålindustrin, har drabbats enormt hårt av den konkurrenspolitik som bedrivs. De har förlorat viktiga marknadsandelar inom världshandeln och hundratusentals arbetstillfällen. Skall vi inte ta upp detta till diskussion? Den skandalösa maktkoncentrationen inom strategiskt viktiga sektorer gör att vinstinriktade multinationella företagsgrupper får kontroll över ekonomin i hela länder - även i unionens medlemsländer. Trots detta envisas vi med en fortsatt försvagning av den offentliga sektorn, och vi är beredda att skärpa konkurrenspolitiken ytterligare, när vi anser att statliga beställningar från företag av offentlig karaktär också är ett slags statligt stöd. Å andra sidan leder bortfallet av hundratusentals arbetstillfällen till en våldsam ökning av arbetslösheten. Arbetstagarna utsätts för ett enormt angrepp på sina arbetsrättsliga och sociala rättigheter. Konsumenterna ser hur deras levnadsstandard sjunker, hur fattigdomen breder ut sig och hur den offentliga sektorn och den produktiva basen i de flesta av unionens länder skärs ned och upplöses till förmån för en ohämmad och fördärvbringande konkurrens, den totala marknadsekonomin och storkapitalets monopolintressen. Jag anser att det även är den förda konkurrenspolitiken som bär ansvaret för allt detta, och jag tar fullständigt avstånd från den.  Herr talman, herr kommissionär! Under brytningsåret, före övergången till den gemensamma valutan, gjorde kommissionen stora ansträngningar för att euron skulle kunna införas under gynnsamma omständigheter. Konkurrenspolitiken bidrog till denna tilldragelse, inom ramen för dessa medel. Vi är för vår del fortfarande bestämda motståndare till den gemensamma valutan, som långt ifrån ger oss fördelarna och flexibiliteten med en gemensam valuta, utan i stället stänger in oss i en artificiell tvångsstruktur som påtvingats Europas folk. Men att styra är samtidigt att förutse och även att ta ansvar, och i det nya framtvingade sammanhanget spelar konkurrensrätten naturligtvis en viktig roll. På det området har kommissionen prioriterat flera handlingslinjer: att påverka marknadernas struktur genom att aktivt motverka konkurrenshämmande metoder, att inrikta kontrollverksamheten på de affärer som har ett uppenbart gemenskapsintresse samt att markera sin önskan om en modernisering av konkurrensrätten. Vad gäller statliga stöd måste man se till att bestämmelserna inte blir för tungrodda. Enligt vår uppfattning är det därför inte önskvärt att införa ett offentligt register över samtliga stöd, eftersom denna tyngande förpliktelse givetvis skulle gå på tvärs mot försöken att lätta på de byråkratiska kraven. När det slutligen gäller en modernisering av tillämpningen av artiklarna och i fördraget, anser vi inte att en decentraliserad tillämpning nödvändigtvis är ett steg i rätt riktning. Kommissionen skulle inte endast behålla sin makt att undanhålla de nationella myndigheterna ett ärende - de nationella domstolarna har också klara förpliktelser att undvika varje form av konflikt med kommissionens beslut. Nationalstaterna skulle således bli kommissionens världsliga rättvisa, med uppdraget att garantera en respekt för tillämpningen av regler som de inte har någon kontroll över. Sammanfattningsvis vill jag säga att även om vissa bestämmelser går i rätt riktning, kommer vi självklart att förbli vaksamma för att förhindra en federalistisk utveckling, vilket skulle skada Europa och staternas suveränitet.  Herr talman, herr kommissionär, ärade kolleger! Vi är i allt väsentligt positiva till kommissionens vitbok om konkurrensen, framför allt när det gäller avskaffandet av systemet med meddelande och tillstånd, men vi är också en aning frågande inför ett par punkter. Framför allt finns risken att delegering av behörigheter till de enskilda staterna, något som i flera avseenden är nödvändigt, kan leda till en alltför kraftig expansion av konkurrensinitiativen och att någon kan frestas att använda antitrustbestämmelserna, inte som en yttersta garanti för att marknaderna skall fungera väl och så som var avsett, utan som ett instrument för den egna ekonomiska och industriella politiken, som ett instrument för planering och ingrepp i marknadernas egna spontana dynamik eller kanske till och med som ett verktyg för protektionistisk politik. I det avseendet tror jag att vi kan finna vägledning i det som von Eieck har skrivit och säkerligen också i det som den store italienske liberalen Bruno Leoni säger när han just varnar för riskerna för en kraftig ökning av konkurrenshämmande åtgärder. Det allvarligaste hotet mot marknaden, konkurrensen och valfriheten för de europeiska användarna och konsumenterna är fortfarande hotet om statliga ingrepp i ekonomin. Det finns statliga stöd till företagen, det har vi redan talat om, det finns fortfarande en stark offentlig närvaro i ekonomin - tänk till exempel på att det italienska finansdepartementet kontrollerar procent av allt kapital på italienska börsen - det finns hinder som regeringar och centralbanker reser inför verksamhet som innebär merger and acquisition; vi har ofta under de senaste dagarna hört talas om fallet Vodafone-Mannesmann och räddningen av Osman. Slutligen, herr kommissionär, får vi inte glömma att det fortfarande finns stora ekonomiska sektorer som är i offentliga händer, från den statliga televisionen, som tvångsfinansieras av licensinnehavarna, och postverken, till vissa obligatoriska försäkringssystem, inklusive sjukvårds- och olycksfallsförsäkringar, som hanteras av ineffektiva offentliga monopol som inte ger något val åt användarna om de inte är mycket välbeställda. Herr kommissionär, jag känner väl till fördragets begränsningar, men jag anser att det även i detta fall är viktigt att understryka att den europeiska ekonomin drabbas hårt av konkurrensen från den amerikanska, även och framför allt på grund av bristen på möjligheter och konkurrens. Det som vi gör här är förmodligen mycket viktigt, men det är fortfarande otillräckligt.  Herr talman! Vi för en speciell debatt: om konkurrenspolitik och om statsstöd, statens vänstra och högra hand så att säga. Medan EMU-kriterierna tvingar medlemsstaterna att begränsa sina utgifter har den höga nivån i fråga om statligt stöd till företagslivet kvarstått. Förståeligt, för den medlemsstat som börjar med att avveckla statligt stöd löper den största risken att drabbas av företag som flyttar ut, med negativa följder för sysselsättningen. Men samtidigt obegripligt, för dålig företagaranda och icke livsdugliga arbetsplatser skall inte understödjas med pengar från skattebetalarna. I princip är enbart horisontala åtgärder tillåtliga eftersom de inte eller knappast rubbar konkurrensen. Föredragandens ändringsförslag och förtjänar därför stöd. Ändringsförslagen och visar på fenomenet att marknaden inte fungerar, för enbart marknadsinstrumentet leder inte till det ideala samhället. Det är de sårbara människorna som befinner sig i det hörn där motgångarna slår. Marknadsverkan måste användas på ett listigt sätt för att låta medborgarnas och företagens ansvar komma till sin rätt maximalt. Om denna ansträngning misslyckas måste en statsmakt ingripa. Kommissionens vitbok om modernisering av konkurrenspolitiken liknar mer ett diskussionsdokument. Pläderingen för decentralisering för att lätta arbetsbördan inom Generaldirektoratet för konkurrens ger ett sympatiskt intryck, men det sätt på vilket kommissionen vill utforma denna tanke leder till att den rättsliga makten blir överbelastad. Det går ut över rättssäkerheten för näringslivet. Minskar verkligen kommissionens arbetsbörda när nationella domstolar är skyldiga att rapportera till kommissionen? Vilken åsikt har rådet om detta, och är kommissionären beredd till en grundlig omprövning av dessa punkter?  Herr talman! En vitbok är definitionsmässigt inte något som man tar till sig eller lämnar därhän; den syftar till att väcka reaktioner, och det har denna vitbok helt klart lyckats med. Den utgör ett gott diskussionsunderlag, och i den bemärkelsen är den välkommen. Jag förstår författarnas utgångspunkter och stöder dem. Jag utgår också från att ni, herr kommissionär, vill värna om era företrädares rykte och det de byggt upp, och att era tjänstemän har samma mål. Jag kan inte föreställa mig att kommissionen skulle ta initiativ till att inleda en grundlig aveuropeisering eller till att börja åternationalisera. Men jag känner ändå en viss oro, ändå har jag frågor. För det första gäller det sammanhållningen då politiken skall omsättas i praktiken. Allmänt sett är jag en stark förespråkare för kulturell mångfald, men inte på området konkurrenskultur på den inre marknaden. Den inre marknaden behöver en enhetlig konkurrenspolitik, inte bara vad konceptet beträffar, utan även i fråga om att omsätta den i praktiken. Det kommer visserligen europeiska förordningar och tolkningsmeddelanden. Kommissionen borde också ha rätt att ta upp ärenden och ge riktlinjer åt de nationella konkurrensmyndigheterna. Men jag ställer mig ändå frågan om vi inte löper risken att hamna i en långdragen process, där vi hela tiden skulle bli tvungna att ta ett steg tillbaka innan vi kan ta två steg framåt. Jag skulle således vilja veta mer, herr kommissionär, om på vilket sätt kommissionen kommer att garantera en enhetlig omsättning i praktiken och om ni själv anser att de vägar som skisseras från och med punkt hundra i vitboken är genomförbara. För det andra förstår jag näringslivets oro i fråga om rättssäkerheten. Nu anmäls många ärenden just med tanke på detta. I framtiden bortfaller detta instrument. I vitboken säger ni att kommissionen ändå kommer att fatta individuella beslut som kan tjäna som riktlinjer, men vilka kriterier kommer ni att tillämpa för att den ena gången fatta ett sådant beslut och den andra gången inte? För det tredje vill jag gärna veta om kommissionen har undersökt vilka konsekvenser dess nya tillvägagångssätt kommer att få för näringslivets strategi. Jag är särskilt oroad över de små och medelstora företagens öde, vilka förlorar ett visst juridiskt och ekonomiskt skydd i likhet med vad som måste vara fallet i fråga om det nya gruppundantaget för distributionssektorn. För det fjärde skulle jag gärna vilja veta varför kommissionen inte beslutat sig för att låta nullitetssanktionen träda i kraft ex tunc då det rör sig om tydliga överträdelser av konkurrensreglerna. För det femte handlar det om den utvidgning som står för dörren, och jag frågar mig om kandidatländerna kommer att kunna mäkta med att spela vårt spel. I själva verket ligger de fortfarande i träning. Vilka garantier har vi för att de kommer att växa ut till förstaklasspelare i den interna marknadens liga? För det sjätte och sista påminner jag om en punkt som jag också tog upp i mitt betänkande om de vertikala restriktionerna, i synnerhet företagsjuristernas så kallade legal privilege. Om kommissionen genomför sina föresatser i vitboken förefaller det mig som om diskrimineringen på den inre marknaden mellan de externa och de interna juridiska rådgivarna kommer att bli större och således också mer oacceptabla. Överväger kommissionen att göra något för att bevilja företagsinterna jurister i alla medlemsstater ett legal privilege? Herr kommissionär! Jag ställer dessa frågor som försvarare av den inre marknaden, och jag hoppas att vi här i den bemärkelsen allesammans är partner och att diskussionen mellan dessa partner inte kommer att bli steril utan kommer att kunna bära frukt.  Herr talman! Jag vill inleda mitt anförande om vitboken med att framföra mina gratulationer till föredragande von Wogau. Ett tydligt bevis på den höga grad av enighet som råder mellan Europeiska socialdemokratiska partiets grupp och hans betänkande är att endast ett ändringsförslag har lagts fram under ärendets gång. Vi ställer oss således positiva till betänkandet, precis som vi ställer oss positiva till de grundläggande inslagen i vitboken, herr kommissionär. Gemenskapens konkurrensbestämmelser har, ända sedan fördraget trädde i kraft, varit en av gemenskapspolitikens grundvalar. Efter nästan fyrtio år i kraft har dessa bestämmelser börjat visa sig vara föråldrade. Därför är det angeläget med en modernisering. Denna modernisering är nödvändig i synnerhet på fem punkter. Punkt ett: systemet för godkännande; punkt två: den decentraliserade tillämpningen; punkt tre: bestämmelserna för förfarandena; punkt fyra: rättstillämpningen och slutligen punkt fem: paragrafrytteriet. Det har funnits ett överhängande behov av en reform av systemet för enstaka beviljanden, och en sådan har enhälligt efterfrågats av företag, forskare och advokater med specialistkompetens. Jag har inte deltagit i en enda sammankomst för experter på gemenskapens konkurrensbestämmelser, där man inte har begärt en ändring av systemet. Ett system som medger så pass få beslut, i form av beviljanden eller förbud, som det nu rådande systemet är inte godtagbart. Artiklarna och har sedan länge kunnat tillämpas av de nationella konkurrensmyndigheterna. Däremot har man inte kunnat tillämpa artikel , något som i viss mån har förhindrat en följdriktig tillämpning av artikel För närvarande har, som mina damer och herrar vet, två tyska domstolar vardera anhängiggjort ett mål för förhandsavgörande vid EG-domstolen, med ifrågasättanden av om det är möjligt att tillämpa artikel då artikel inte kan tillämpas. Därför är en reform på den punkten oumbärlig. Grunderna för konkurrensförfarandet fastslås i förordning nr Man röstade enhälligt för en ändring. Det faktum att förordningen inte fastslår ett regelrätt förfarande, inte fastställer några tidsramar, inte reglerar de inblandade parternas tillgång till handlingarna och inte på ett relevant sätt erkänner rätten till försvar, har varit motiv till det enhälliga kravet på en reform. EG-domstolen har för länge sedan godtagit att gemenskapens konkurrensbestämmelser tillämpas av medlemsstaternas rättsskipande organ, och kommissionen offentliggjorde redan ett meddelande i den frågan. Således är det nödvändigt att underlätta ett sådant förfarande. Paragrafrytteriet är något av det som starkast kritiseras i gemenskapens konkurrensbestämmelser. Bedömningen av om vissa avtal är konkurrensbegränsande eller ej beror, till följd av den kontinentala rättstraditionen, snarare på en analys av avtalets klausuler än av effekten på marknaden. Av den anledningen har det varit nödvändigt att inbegripa en ekonomisk analys. Genom vitboken försöker man lösa dessa problem, och därför stöder vi förslagen i denna. Vi har även upptäckt vissa brister i betänkandet. Bland dessa kan i första hand nämnas att man, trots att det handlar om en modernisering av artiklarna och , lägger hela tyngdpunkten på artikel och inte på artikel I en tid då processer med samordning av företag, eller privatiseringen av monopol intar en framskjuten och till med förstärkt ställning, är det särskilt viktigt att motarbeta orimliga förfaranden. För det andra bör förordning nr upphävas och ersättas med en ny förordning. På den punkten stöder vi betänkandet. Skulle däremot några av ändringsförslagen godkännas, och då i synnerhet de som framlagts av Europeiska folkpartiets grupp, anser vi att betänkandet förvanskas, att det förvandlas till ett motsägelsefullt dokument utan stringens, och i sådant fall kommer vi att bli tvungna att ompröva vårt stöd.  Herr talman, mina damer och herrar! Bland alla de frågor som diskuteras i denna gemensamma debatt, vill jag koncentrera mig på några tankar kring det vår kollega Berenguer talade om, det vill säga den modernisering av konkurrenspolitiken som åsyftas i kommissionens vitbok. Jag anser uppriktigt sagt att denna modernisering är tillfredsställande. Kommissionär Monti har uppnått goda resultat i sitt arbete, precis som sin föregångare, och har tydligt visat att han, vid sidan av skapandet och utvecklandet av en inre europeisk marknad, haft förmåga att vidta de rätta åtgärderna för att marknadsekonomin inom unionen skall fungera, utan de avvikelser som vi ekonomer vet kan förekomma i samband med att marknaden expanderar, på det sätt som den har gjort inom Europeiska unionen sedan Om allting fungerar, om vi är nöjda, om kommissionens agerande i huvudsak har varit korrekt, varför behövs det då en ändring? Olika argument har lagts fram som talar för detta. Berenguer har gjort en högst korrekt analys, där han visar på behoven och reformerna till följd av dessa i syfte att förbättra konkurrenskraften, men jag finner det angeläget att man garanterar att den standard och de kriterier som tillämpas av respektive myndighet i medlemsstaterna överensstämmer i alla avseenden. För om de inte gör det, hamnar vi i en paradoxal situation, där kommissionen själv är den som inför illojala konkurrensmedel på den inre europeiska marknaden. I sådana fall har vi inte gjort några framsteg, utan det skulle tvärtom innebära att vi gick bakåt i vår tillämpning av konkurrenspolitiken inom unionen.  Herr talman! Till att börja med vill jag uttala mitt erkännande till kommissionen för den förbättring som den XXVII:e rapporten om konkurrenspolitiken i unionen innebär i förhållande till tidigare utgåvor. Likaså vill jag framhålla det arbete som har utförts av föredragande Rapkay, som har gjort en kort och koncis analys av en så pass tjock och omfattande text som denna. Jag stöder helt hans påpekande om behovet av att ge handlingsutrymme åt regioner - som till exempel Baskien som jag själv företräder - till följd av subsidiaritetsprincipen. Ändå kan jag inte glömma den kritik som vid flera tillfällen har framförts, såväl av medlemsstaterna som av marknadsaktörerna som, utifrån det begränsade handlingsutrymme, den begränsade valfriheten som kommissionen har när den skall bedöma varje enskilt fall, hävdar att det rättsliga läget är osäkert, eftersom det inte finns några tydliga spelregler som gör att de inblandade kan förutse myndighetens ställningstagande och utifrån det göra korrekta ansökningar om bidrag till främjande åtgärder för den ekonomiska verksamheten och sysselsättningen, förslag om sammanslagning av bolag, etc. Det enda säkra sättet har blivit att begära ett godkännande i förväg, via enskilda ärenden där det dröjer minst sex till åtta månader innan besked lämnas, en alldeles för lång tidsperiod som endast åtföljer problemen med bristande rörlighet till sådan verksamhet som genererar välstånd och sysselsättning. Jag tycker att det saknas, och föreslår av den anledningen, att man fastställer ett flertal bestämmelser, tillkännager tydliga spelregler som vi alla har att vinna på: företagare, investerare, arbetstagare och befolkningen i allmänhet.  Herr talman, parlamentskolleger! Jag vill gärna understryka att i en period av stora tekniska förändringar - se bara på det som sker inom informationstekniken eller inom andra sektorer som energi och transporter - är skyddet av konkurrensen av grundläggande betydelse för vår framtid. När det gäller den ekonomiska tillväxten, och därmed ökningen av sysselsättning och välfärd, blir skyddet av en konkurrensfrämjande politik i våra länder inom unionen en avgörande faktor av grundläggande betydelse för vår framtid. Det är av den anledningen jag uttrycker mitt starka stöd för den här aktuella betänkandet. Jag har noterat att kommissionen under den senaste perioden har ansträngt sig för att hävda den principen kraftfullt och entydigt, just för att skydda marknadernas flexibilitet, såväl marknaderna för produkter som för tjänster. Jag hävdar bestämt att detta kommer att vara av yttersta vikt för vår framtid, för den europeiska ekonomin och framför allt för att skydda vårt välstånd och den allmänna tekniska utvecklingen i Europa.  Herr talman! För de konservativa i Storbritannien är tillämpningen av den europeiska konkurrenspolitiken på ett effektivt och enhetligt sätt kärnfrågan när det gäller att skapa en effektiv inre marknad i hela Europeiska unionen. Därav följer att alla förslag som innebär större förändringar av systemet för att genomdriva konkurrenspolitiken måste granskas ingående och noggrant. Sanningen är att den inre marknaden ännu inte är fullständig. Under mina sex månader som ledamot av detta parlament har jag blivit mycket medveten om många ledamöters beslutsamhet att driva det som beskrivs som det europeiska projektet framåt. Dagligen hör vi talas om behovet att verka för ett vidare och djupare Europa. Men allt detta är i realiteten bara retorik när vi tittar på de nationella, regionala och lokala hinder som fortfarande står i vägen för en sann europeisk inre marknad. Det är i detta sammanhang jag vill se kommissionens förslag. Jag skulle vilja göra klart att vi har det största förtroende och respekt för kommissionär Monti. Vi ser honom som mannen som skall utrota karteller. Men han skulle förstå att vi, liksom med alla andra, måste bedöma hans enskilda förslag och underkasta dem en grundlig granskning. Detta är vad vår föredragande i utskottet för rättsliga frågor och den inre marknaden, von Wogau, har gjort. Jag vill gratulera honom, tråkigt nog i hans frånvaro, till det grundliga och noggranna sätt på vilket han har sammanställt detta betänkande - och också för att han har stått ut med att jag har varit så besvärlig! Han nämnde tidigare att betänkandet antogs med en betydande majoritet, men inte med mitt stöd. Så även om jag inte delar hans slutsatser anser jag att han i sitt betänkande har belyst många av de frågor kommissionen måste ta upp. Den första är möjligheten att åter göra konkurrenspolitiken till en nationell fråga. Jag vet att kommissionen är negativ till detta, men möjligheten finns. Jag är fortfarande orolig över nationella domstolars och konkurrensmyndigheters kapacitet. Jag är fortfarande orolig över hur den rättsliga processen som helhet fungerar. Härom dagen frågade jag kommissionär Monti vad som händer om han har fel och konkurrenspolitiken i praktiken åter blir nationell. Von Wogau sa att vi kan titta på EG-domstolen. Vi i Storbritannien tittar just på EG-domstolen för tillfället. Vi finner då att EG-domstolen inte klarar av att ge oss interimsåtgärder för en viss tvist vi har med Frankrike för ögonblicket, och där vi har kommissionens stöd. För att ingen skall tro att detta bara är en nationell fråga tog det tio år för EG-domstolen att döma i Factortame-fallet, där den brittiska regeringen var den svarande. Så någonting måste göras åt rättsskipningen. Jag frågar kommissionen vad som kan göras för att snabba upp tillämpningen på detta speciella område. Vad gäller visshet om rättsläget instämmer jag i Thyssens poäng. Det är viktigt att företagen har visshet om rättsläget. Jag nämnde detta för kommissionär Monti igen nyligen. Han sade att vi inte alltid får låta oss ledas av advokater. Jag måste säga att jag berörs av detta som advokat men också som tidigare konkurrensminister i Storbritannien. Vi har ju alla vårt förflutna att dras med, men det är viktigt att företagen har visshet om rättsläget. Jag skulle också vilja fråga kommissionen om den har analyserat hur denna förändring påverkar industrin: en samhällsekonomisk kostnads-intäktsanalys av det slag som nu håller på att bli en del av den europeiska politiken. Jag vet att det har gjorts en analys av hur kommissionen påverkas av förändringen. Vi har fått veta att människors tid slösas bort för närvarande och att förändringarna därför skulle kunna vara till fördel. Men jag anser verkligen att vi under dessa omständigheter behöver veta vilken inverkan de får på företagen. Slutligen söker vi som brittiska konservativa en ändrad inriktning, mot skapandet av en oberoende konkurrensmyndighet. Jag skulle vilja höra vad kommissionär Monti har att säga om det.  Herr talman! Alltsedan den europeiska integrationen började har Europeiska unionens konkurrenspolitik varit av central betydelse. Den kan indelas i spänningsförhållandet, som också innefattar konceptet för den europeiska integrationen, solidariteten mellan medlemsstaterna, samarbetet mellan medlemsstaterna för att utforma bättre och mer effektiva ramvillkor för människorna och näringslivet, och konkurrensen som skall skapa impulser för att förbättra Europeiska unionens konkurrenskraft och förmåga inför framtiden. Konkurrenspolitiken är därför med all rätt ett av de viktigaste politiska områdena. Vi kan vara stolta över att ha en europeisk konkurrenskultur som också faktiskt syftar till att genomföra en marknadsekonomi med socialt ansvar. Vi kan vara stolta över kartell- och fusionskontrollen. Men vi måste vara vaksamma när det gäller de aktörer som verkar över hela världen, som det nationella agerandet inte längre kan sätta några gränser för. Man måste tänka på en ordvändning hos den franska författaren Vivienne Forestier, som beskriver tillståndet i världen som en ekonomins terror. Samhället överlämnar sig åt marknaden. Så vill vi inte ha det i Europeiska unionen. I en tidsålder av strategier rörande allianser och millenniefusioner - utbetalades miljarder USD för övertaganden - vet vi att en konkurrensskadlig praxis stävjas inte bara med hjälp av våra egna bestämmelser, utan också via bilateralt samarbete med USA eller Japan eller andra, så länge det fortfarande inte finns någon internationell konkurrensrätt, som absolut borde finnas! Europeisk konkurrenspolitik - detta glömmer vi ofta bort - är inte bara av betydelse för den rättvisa konkurrensen som sådan, utan också för prisutvecklingen, tillväxten och sysselsättningen och därmed också för medborgarna. Liksom de andra kollegerna kräver jag medbeslutande från Europaparlamentet när det gäller konkurrensrätten. Det måste äntligen genomföras! Det är också viktigt att framhäva sammanhanget mellan konkurrenspolitik och konsumentskydd. Det är positivt att kommissionär Monti på detta område vill uppnå framsteg i dialogen med Europaparlamentet, men också i dialogen med de icke-statliga organisationerna, konsumentskyddsorganisationerna och medborgarna. Större öppenhet kommer också att bidra till en offentlig acceptans av konkurrenspolitiska beslut. Då kan man nämligen förstå, att exempelvis de lägre el- och telekommunikationspriserna också är ett resultat av den europeiska konkurrenspolitiken och att Bryssel inte bara måste ställas vid skampålen när det fattas beslut om stöd, som i en aktuell eller lokal situation säkert kan förorsaka problem. Det måste också finnas klarhet särskilt om konkurrensreglerna med tanke på utvidgningen av EU. Det måste då framhävas att en statlig stödpolitik - detta framgår också tydligt av Jonckheers betänkande - även i fortsättningen måste ge varje stat friheten att självständigt definiera och utforma sina offentliga uppgifter och ägandeförhållanden. Det måste därvid stå klart att stöden kan ha en nyttig funktion för att utjämna misslyckanden på marknaden och främja gemenskapens mål. Ett påpekande om vitboken: Revideringen av artiklarna och innebär en vändpunkt i fråga om kartellbestämmelserna. Jag vänder mig mot detta, i motsats till majoriteten i denna kammare och även till majoriteten i min egen grupp, eftersom jag anser att systemet med direkt tillämplighet av undantagsregeln konkurrenspolitiskt är klart underlägset ett system där man har förbud med administrativt förbehåll, och därför att jag ser risken för en åternationalisering. Det rådande systemet medger öppenhet och erbjuder rättssäkerhet för företagen; dess anmälningsplikt har utan tvivel lett till disciplinering och avskräckning. Problemet med för stor arbetsbörda som av kommissionen ställs i förgrunden är inte någon tillräcklig anledning till en djupgående ändring av rättssystemet. Här måste man också fråga sig om det över huvud taget kan genomföras utan en ändring i fördraget.  Herr talman! Jag är mycket glad att Randzio-Plath nämnde den mycket viktiga bakgrunden till vår debatt, eftersom ingen talare hittills har gjort det. Eurons tillkomst i början av förra året släppte lös en enorm konkurrenskraft inom den europeiska industrin vilken bemöts av en sammanslagningsvåg av aldrig tidigare skådade proportioner. Till exempel visar nu siffrorna för förra året att det totala värdet av fusioner inom Europa var , triljoner euro, vilket är sju gånger så mycket som vid höjdpunkten för den senaste europeiska fusionshaussen Detta ställer konkurrenspolitiken inför enorma utmaningar, vilka jag hoppas att den kommer att leva upp till, eftersom många av dessa sammanslagningar helt visst kommer att vara utformade för att skydda företagens vinstmarginaler mot konkurrens snarare än att enbart stärka produktiviteten och ge dessa företag förmåga att verka i större skala. Kommissionär Monti och hans kolleger står inför en ofantlig utmaning och ELDR-gruppen är angelägen om att konkurrenspolitikens framstötar inte försvagas vare sig vad gäller granskningen av fusioner eller övervakningen av kartell- och monopolfrågor. Visst kan man delegera till nationella myndigheter, men vi skulle då vilja betona vad von Wogau sade i sitt betänkande om behovet av en regelbunden övervakning av de nationella myndigheterna för att se till att det europeiska maskineriet inte slirar och speciellt be kommissionären att försäkra oss om att det dessutom kommer att förekomma stickprovskontroller.  Herr talman! Jag vill under den korta talartid som står till mitt förfogande uttala mitt stöd för det arbete som har lagts ned av samtliga föredragande och även stödja mycket av det som här har sagts, i synnerhet av min kollega Jonckheer, som kritiserar den alltför omfattande sammanställningen av fakta och påpekar behovet av insyn och av en socioekonomisk balans vad stödet beträffar. Jag delar även kritiken mot att inget avseende har fästs vid artikel , framför allt med tanke på att vi kan tillgripa oriktiga metoder vid en koncentration av marknaden. I egenskap av ledamot från Baskien, vill jag uttala mitt fulla stöd för åtgärder som att tillämpa en vederbörlig konkurrens på marknaden. Jag vill påpeka detta om det nu skulle råda några tvivel angående den kritik vi riktat mot kommissionen i allmänhet och mot Monti i synnerhet, på grund av dennes attack mot stimulansåtgärderna till de baskiska företagen och det faktum att han betraktar dessa som ett statligt stöd. Det vi skulle reagera negativt på är om kommissionen gick vidare utan att ha förstått det inre väsendet hos det generella systemet i vår ordning, med ett medansvar, som innebär att våra baskiska taxeringsnormer är av samma karaktär, att grundsatserna och målsättningen med dessa är samma som för normerna i unionens stater, och att dessa normer gäller alla skattebetalare som på ett eller annat vis omfattas av dem.  Herr talman, herr kommissionär! Ja, vi behöver konkurrens! Vi behöver konkurrens för att få så låg arbetslöshet som möjlighet, för att få en välutvecklad hälsovård, social rättvisa, hög social standard, och vi behöver naturligtvis också - det är nationalekonomiska konkurrenskriterier - en företagsekonomisk konkurrens: högsta kvalitet på produkterna, samma villkor för tillgången till marknaden för alla företag, miljövänliga produkter. Det betyder att vi måste lyckas koppla samman de nationalekonomiskt erforderliga konkurrenskriterierna med de företagsekonomiska. Jag får ofta intrycket att i motsats till hur det förhöll sig i det land som jag kommer från - Östtyskland - där den nationalekonomiska konkurrenskraften var närmast allenarådande och den företagsekonomiska inte beaktades, gör man nu ofta motsatsen; samhället tänker nästan enbart företagsekonomiskt. Detta säger jag själv som företagare, som absolut är intresserad av detta. Men på det viset kan ett system inte fungera! Det måste finnas en koppling. Jag vill ge er ett exempel: Europeiska unionen har med all rätt stött stålverket Grönitz i Brandenburg, fastän endast arbetstillfällen återstår av Men det är konkurrenskraftiga arbetstillfällen, ty detta stålverk är nu nummer bland verktygsstålstillverkarna i Förbundsrepubliken Tyskland. Den som nu i princip äventyrar produktionen i detta stålverk genom att kräva tillbaka det tidigare godkända stödet, äventyrar inte bara själva stålverket, utan han äventyrar i denna region en arbetsgivare som naturligtvis även små och medelstora företag är beroende av. Detta kan naturligtvis inte vara Europeiska unionens konkurrenspolitik! Om vi vill ha konkurrens, då måste vi få till stånd denna koppling mellan de nationalekonomiska nödvändigheterna och de företagsekonomiska förutsättningarna. Det är också den enda chansen att bygga upp regionala ekonomiska kretslopp i de underutvecklade regionerna på detta sätt, som innebär att det finns en social trygghet för människorna och att köpkraften stärks. Därmed måste vi också ta avsevärt mycket större hänsyn till en ekonomisk politik som är inriktad på efterfrågan, än till en som är enbart utbudsinriktad.  Herr talman! Inte sedan jag valdes in i detta parlament har jag sett ett betänkande med så anti-irländska känslor och övertoner som Jonckheers betänkande som vi diskuterar i dag. Jag skulle vilja citera betänkandet ord för ord: "Det statliga stödet per capita är störst i Italien, Tyskland och Irland. Irland är dock det land som får mest stöd om man lägger ihop det nationella stödet och gemenskapens regionala och sociala stöd." Jag anser att föredraganden bara leker med siffror. Jag har svårt att inse hur han kan stoppa in regionala och sociala fonder i denna matematiska ekvation. Jag skulle vilja påminna ledamoten om att Europeiska unionen har antagit de nya riktlinjerna för regionalstöd för perioden efter år Detta var bara en förlängning av de politiska målsättningarna att komplettera den inre marknaden i Europa. Regionala skillnader måste övervinnas om den inre marknaden skall lyckas och frodas. Det faktum att ett stöd på procent med ytterligare procent till små och medelstora företags fasta investeringskostnader kommer att beviljas för företag som startas i mål -regioner i Europa efter år är välkommet. Jag påminner Jonckheer om att irländska företag och utländska företag i Irland fortfarande måste ta sig över två hav för att komma till marknaden på det europeiska fastlandet. Ingen annan medlemsstat har ett så ogynnsamt läge.  Herr talman, mina damer och herrar, kära kolleger! Kartellförbudet utgör kärnan i en fungerande konkurrensordning i Europa. Det praktiska hanteringen av övervakningen av kartellförbudet har kommissionen funnit vara otillfredsställande; det kan man till att börja med hålla med om. Men i fråga om lösningen skiljer sig åsikterna åt. Kommissionens förslag avviker formellt inte från kartellförbudet, men till sitt resultat är detta förslag en övergång från ett förbud med godkännandeförbehåll till ett godkännande med förbudsförbehåll. Detta är en växling från förbudsprincipen till missbruksprincipen. En så graverande systemändring avvisas beslutsamt av mig och andra kolleger. Jag godtar inte att ett problem med det praktiska genomförandet skall ge anledning till att ändra rättsordningen. Vi ändrar på rätten för att det åter skall gå att verkställa den; det anser jag inte vara godtagbart. Kommissionen avstår från sitt monopol att ge undantag för vissa slag av stöd. Mot bakgrund av detta planerade system med direkt tillämplighet av undantagsregeln är konkurrensbegränsningar utan vidare undantagna, såvida det föreligger förutsättningar enligt artikel EG-fördraget. Nödvändigheten av anmälningar till Bryssel faller bort, vilket innebär att kommissionen i denna sak kommer att flyga med autopilot i framtiden. Det finner jag inte godtagbart. Kommissionens koncept kompletteras genom en ökad kontroll i efterhand av de nationella myndigheterna och domstolarna i medlemsstaterna. Här kommer vi emellertid, om det äger rum på detta vis inom ramen för en åternationalisering, att få en konkurrenspolitisk trasmatta i Europa. Jag tror inte det är godtagbart. Här försvagas en kärnpunkt i den europeiska politiken. Den av kommissionen planerade systemändringen i den europeiska kartellrätten är konkurrenspolitiskt sett synnerligen riskabel. Vi har tillräckligt med andra optioner i det befintliga systemet för att säkra öppna marknader och fri konkurrens. För övrigt kommer kommissionen med sitt förslag åter tillbaka till gamla förslag, som lades fram redan någon gång på - och -talet. De fick ingen majoritet. Eftersom Frankrike då mycket starkt ställde undantagsregeln i förgrunden, kompenserades man av eftergifter inom jordbrukspolitiken. Fyrtio år senare dyker detta förslag nu upp igen, och det kommer - det är jag säker på - att ge utrymme för kartellbildningar till nackdel för konsumenterna i Europa. Jag anser inte att det är godtagbart!  Herr talman, kära kolleger! I denna viktiga konkurrensdebatt vill jag i dag mera särskilt uttala mig om Langens text, om gemenskapens regler för stöd till stålindustrin. Stålsektorn är särskilt känslig för konkurrensstörningar, något som EG-domstolen erkände år Jag drog för övrigt själv samma slutsats för några år sedan, i ett betänkande om den europeiska stålindustrins styrka och svaghet. Det var därför berättigat att inrätta ett stödsystem för denna sektor, i syfte att garantera de livskraftiga företagens överlevnad, även om det stod i strid med artikel i EKSG-fördraget. Detta är syftet med den sjätte regeln för stöd till stålindustrin. Men samtidigt är det viktigt att förhindra att konkurrensvillkoren kränks och att marknaden utsätts för allvarliga störningar, därav vikten av att fastställa regler för den här typen av stöd. Det är således nödvändigt att även i fortsättningen begränsa statsstöden till följande områden: forskning, utveckling, miljöskydd samt nedläggningar av företag. Av samma skäl är det ytterst viktigt att medlemsstaterna uppfyller förpliktelsen att till kommissionen anmäla de stöd som de beviljar sina stålföretag. Kommissionen föreslår snävare tidsramar. Jag instämmer i det förslaget. I likhet med föredraganden gläder jag mig åt kommissionens rapport, men beklagar ändå att den inte täcker alla aspekter av dessa stöd. Trots att gemenskapens regler om stöd till stålindustrin formuleras på ett mycket tydligt sätt, har kommissionen beviljat stöd till stålföretag som inte tillhör någon av de kategorier som åsyftas i reglerna. Med omsorg om rättvisa bör man antingen tillämpa reglerna eller ändra på dem. För att till sist avsluta, herr talman, krävs det en översyn av reglerna innan EKSG-fördraget löper ut, för jag anser att stödsystemet bör finnas kvar efter år Jag är följaktligen positiv till att en förordning från rådet skall erbjuda en garanti i det avseendet. Därför väntar vi - jag inväntar förslag från Europeiska kommissionen med den innebörden.  Herr talman! Även jag kommer att tala om Langens betänkande beträffande stödet till stålindustrin. Jag håller med föredraganden på två punkter. För det första vad gäller behovet av att garantera lika villkor för stödet till alla medlemsstater, och för det andra vad gäller stödets genomblickbarhet. Vi kritiserar, precis som föredraganden, att kommissionen trots de normer som härrör sig från det sjätte regelverket om stöd till stålindustrin, vid flera tillfällen har beviljat stöd till företag som inte överensstämmer med kategorierna för reglerna. Hur som helst, herr talman, det som mest bekymrar oss är sänkningen av priserna med procent till följd av importen. Orsaken till denna prissänkning är den illojala konkurrensen från Sydkorea och Taiwan inom stålindustrin, på grund av andra villkor för arbete och stöd. Orderingången inom stålindustrin och sjöfartssektorn - den frågan diskuterade vi nyligen - har minskat drastiskt med en minskad sysselsättning som följd. Jag bor i en region där sjöfartssektorn för närvarande lider av stora problem: Asturien. För marknader med internationell räckvidd bör det finnas arbetsnormer med internationell räckvidd och stöd med internationell räckvidd. Jag vet att det är svårt att åstadkomma något sådant nu, men om vi inte lyckas åstadkomma rättvisa arbetsnormer för alla arbetstagare, både här och i övriga världen, om vi inte kan åstadkomma ett rättvist stöd för alla länder, både här och i övriga världen, kommer det att bli mycket svårt att bibehålla sysselsättningen, både i Europa och i övriga världen.  Herr talman, herr kommissionär, herr generaldirektör, mina damer och herrar! Jag vill framför allt konstatera följande beträffande von Wogaus betänkande: Jag välkomnar kommissionens ansträngningar att utan något tabu inleda en diskussionsprocess om de hittills benhårda reglerna om förfarandena, och föreslå konkreta reformåtgärder. Jag gratulerar föredraganden Karl von Wogau, som tar itu med saken, men också helt konkret kräver klargöranden, hänvisar till erforderliga åtföljande åtgärder och kritiskt kallar de aktuella uttalade problemen vid deras rätta namn. Vitboken och betänkandet bidrar i inledningsskedet till en process av nödvändig eftertanke, nödvändiga diskussioner och reformer, som ännu inte är avslutad, eftersom somliga frågor fortfarande måste redas ut av oss, av domarna, medlemsstaterna och framför allt av de berörda små och medelstora företagen. Konkurrenspolitiken måste även i fortsättningen hanteras centralt och kommer inte att åternationaliseras, eftersom detta skulle äventyra den inre marknaden och handelsplatsen Europa i den globala världsekonomin. Men den måste europeiseras på ett sätt som motsvarar subsidiariteten. Jag välkomnar därför också att ansvaret läggs på den enskilde, utan att kommissionen undandrar sig sitt ansvar. Erfarenheterna i praktiken - endast fall avvisades, och procent av de fall som kommissionen skulle bearbeta klarades av inte formellt, utan endast med hjälp av icke offentliggjorda, rättsligt icke bindande administrativa skrivelser eller helt enkelt på grund av att tiden gick - visar tydligt att man måste sätta tidsmässiga, personella och finansiella gränser för kommissionens arbete i en tidsålder av globalisering och EU-utvidgning. Avslutningsvis vill jag säga vad jag förväntar mig av denna reform: en rättvis konkurrens och lika konkurrensvillkor, rättssäkerhet för alla företag, en enhetlig tillämpning av konkurrenspolitiken, förenklade förfaranden enligt principen one-stop-shop, en samordning av de nationella och för mig oberoende konkurrensmyndigheterna, ett nära samarbete mellan de nationella myndigheterna och domstolarna och kommissionen, liksom en klar ansvarsfördelning mellan nationella myndigheter och domstolar vid tillämpningen av den europeiska konkurrens- och kartellrätten; av kommissionen förväntar jag mig att den koncentrerar sig på väsentligheterna genom att fullgöra sina uppgifter som högsta väktare av den europeiska konkurrenspolitiken. Jag väntar med spänning på att få se hur diskussionerna, som förs på bred basis, kommer att mynna ut i det första lagförslaget.  Kommissionens rapport bekräftar att de statliga företagsstöden ökar, Tyskland undantaget. Men det enda som oroar kommissionen är konkurrensvillkoren. Vi sätter oss däremot in i arbetarklassens intressen. Samhället tjänar ingenting på de enorma överföringarna av offentliga medel till privata företag. Titta på bilbranschen; där har statliga subventioner och olika former av statsstöd ökat med procent under den granskade perioden. Av vilka skäl då? Inte för att bevara arbetstillfällen. Alla dessa företag har avvecklat arbetstillfällen, ja t.o.m. avskedat folk. Och det är inte för att förbättra arbetsvillkoren, för arbetsvillkoren försämras när färre arbetare skall producera mer. Var dessa företag i behov av statliga stöd för att överleva? Nej, biltillverkarna håvar in kolossala vinster sedan flera år tillbaka. De statliga stöden får inte endast negativa bieffekter då de främjar en jakt på subventioner genom omlokaliseringar från ett land till ett annat, vilket medges i Jonckheerbetänkandet; de är också oacceptabla eftersom de innebär att offentliga medel används för att berika en handfull privata aktieägare. Eftersom man överallt gynnar de rikaste med hjälp av statens pengar, inskränker man också det sociala skyddet överallt i Europa - man överger den offentliga sektorn, man lägger ner sjukhus. Genom att rösta emot Jonckheerbetänkandet vill jag hävda att det krävs en annan politik, dvs. att alla stöd till privata företag stoppas och att de därmed frigjorda pengarna används för att utveckla tjänster av allmänt intresse och för att anställa personal inom den offentliga sektorn.  Herr talman! Dagens debatt är utomordentligt viktig, för konkurrensprincipen har förmodligen varit hörnstenen för den inre marknaden. Som ett sätt att tillämpa konkurrensprincipen har man utformat artiklarna till , konkurrenspolitiken närmare bestämt, granskningar av sådant statligt stöd och sådana skattebestämmelser som skulle kunna förändra konkurrensen. Till en början de indirekta skattebestämmelserna; och nyligen, tack vare kommissionär Monti, de direkta bestämmelserna, och då i synnerhet uppförandekoden. Detta har fungerat tämligen väl, men tiden går, precis som i den välkända filmen Casablanca, och det är nödvändigt att anpassa de bestämmelser som vi hittills har tillämpat till de nya omständigheterna. Jag har lagt märke till en stark enighet på den punkten i alla anföranden. För det första är det nödvändigt att man i utformningen av bestämmelserna gör upp tydliga och heltäckande regler. Förmodligen är förekomsten av oklara regler, oreglerade områden eller regler som endast fastslår vaga juridiska begrepp allvarligare i denna del av bestämmelserna än i andra delar. Inte minst - så som fallet är i reformens andra del - då tillämpningen av bestämmelserna överlåts åt de nationella myndigheterna. För det tredje, anser jag att kommissionen har en viktig roll att fylla i och med att man motstår frestelsen att inrätta oberoende byråer, något som skulle förändra kommissionens innersta väsen, som ett sätt att garantera en enhetlig tillämpning från de internationella organens sida. Och slutligen för det fjärde- och det har redan påtalats - har den internationella rättsordningen förändrats. Det kunde vi se i och med den misslyckade konferensen i Seattle och nu ser vi det i samband med de bilatera konferenserna för olika regioner eller länder. Konkurrensprincipen bör ha en universell tillämpning. Och vi bör se till att miljönormerna, arbetsnormerna följs, för att undvika dumpning på det området, att rätten till egendom respekteras fullt ut, att det sker en granskning av det statliga stöd som - precis som det har sagts här - snedvrider konkurrensen inom flera sektorer och förstör sysselsättningen på hemmaplan, och vi bör definitivt se till att snarlika villkor tillämpas som förhindrar att stödåtgärder, snedvridningar på den inre marknaden i andra länder sprids till internationell nivå genom fusk.  Herr talman, herr kommissionär Monti! Jonckheers betänkande om statliga stöd till tillverkningsindustrin och vissa andra sektorer innehåller mycket gott. För det första framhåller man i betänkandet parlamentets fasta ståndpunkt att de statliga stöden målmedvetet måste minskas för att den inre marknaden skall kunna fungera korrekt. Många av betänkandets slutsatser vållar dock åtminstone inom vår grupp allvarlig oro. Att sådana här översikter är nödvändiga bevisas till exempel av det faktum att mängden av och nivån på det statliga stödet per capita varierar kraftigt mellan olika medlemsstater. Stöd som väller fram till följd av nationella egoistiska utgångspunkter ger företagen orättvisa fördelar, snedvrider på det sättet konkurrensen och leder till en ineffektiv och oekonomisk fördelning av de knappa europeiska resurserna. Det är inte heller helt oväsentligt vilka typer av stöd det handlar om. Statliga stöd som förutsätter egna ansträngningar av stödmottagaren måste prioriteras. De statliga garantierna till exempel, angående vilka kommissionen nyligen offentliggjort ett ställningstagande, måste naturligtvis räknas till de statliga stöden men är enligt min mening ett bättre alternativ än direkta bidrag till företag. Rapporten om konkurrenspolitiken framhäver vidare kommissionens tro på kraftig reglering i stället för att betona de ekonomiska effektivitetsargument som påverkar konkurrenskraften. Den europeiska ekonomin kommer aldrig att uppnå önskad konkurrenskraft om vi inte visar att vi litar på marknadens funktion. Om konkurrenspolitiken skall underordnas social- och miljöpolitiska ambitioner kan vi bara drömma om verklig effektivitet och ekonomisk tillväxt. Konkurrenspolitiken måste också ses som en del av den ekonomiska helheten och den måste bedömas bland annat i förhållande till handelspolitik och immateriella rättigheter. Man kan inte enbart betona dess sociala dimension. Socialpolitiska mål uppnås bäst genom en kraftigare ekonomisk tillväxt, inte genom att kompromissa om konkurrenspolitiska lösningar. I Rapkays betänkande betonas också konkurrensrättens internationella dimension. Jag tycker också att det är bra om man på internationell nivå uppnår samförstånd när det gäller vissa konkurrensrättsliga kärnprinciper. Om man däremot strävar efter enhetliga miniminormer leder detta lätt till att man går den enklaste vägen och väljer den minsta gemensamma nämnaren, vilket urvattnar alla konkurrenspolitiska mål.  Herr talman, kommissionär Monti! Uppdateringen av konkurrensreglerna borde vara en viktig uppgift för Europeiska unionen, inte bara mot bakgrund av och som en konsekvens av de förändringar som inträffat genom åren, utan också med tanke på unionens förestående utvidgning. Jag tackar föredraganden Karl von Wogau för det engagemang han lagt ner och jag uppskattar verkligen hans resonemang. Jag vill också uttrycka min uppskattning för de synpunkter som jag har fått från professor Tesauro, ordförande för den italienska myndigheten, och som jag är övertygad om att professor Monti i en anda av samförstånd kommer att ta vederbörlig hänsyn till. Det problem vi står inför är utan tvekan hur vi skall kunna ytterligare avreglera marknaden och framför allt se till att de olika nationella marknaderna blir homogena, de marknader som för tillfället uppvisar stora skillnader, skillnader som tydligt framkommer om man jämför den engelska marknaden med den italienska och franska. På den senare finns det starka inslag av statlig protektionism, något som inte finns på den engelska och som är ytterligt begränsat i Italien. Ett annat problem är ekonomierna i de länder som berörs av utvidgningen, som riskerar att för evigt bli subventionerade ekonomier om det inte kan ske en gradvis anpassning. Enligt min mening är det även nödvändigt att skapa en nivå där man skall införa två viktiga inslag som karakteriserar vårt ekonomiska system: de små och medelstora företagen, som utgör det sammanbindande elementet i den europeiska ekonomiska verkligheten, och det sociala skydd som Europa alltid har garanterat de ekonomiskt svagaste grupperna. Skyddet av marknadens sociala dimension utgör hela skillnaden mellan en total marknadsliberalism och ett system som skall kunna förbättra människors livskvalitet. En aspekt som måste beaktas i det nya regelverket utgörs av ekonomierna i de ultraperifera regionerna och i öregionerna, som behöver skyddas. Därför tror jag att det skulle vara lämpligt att även tänka på att skapa två fokus för den externa marknaden och att inleda ett givande samarbete med Ryssland och Medelhavsländerna, just för att de ekonomierna skall bli mindre perifera. Jag hoppas - och i det sammanhanget vill jag tacka professor Monti - att man i det nya regelverket ägnar ett så stort utrymme som möjligt åt den ekonomiska politiken och att man verkligen garanterar dess sociala funktion.  Herr talman! Konkurrens är hjärtat och kraften i den europeiska politiken för den inre marknaden. En fri öppen marknad kan bara existera under konkurrensens överhöghet, begränsad av tydliga, enhetliga spelregler. Karl von Wogau förordar detta på ett mycket bra sätt i sitt betänkande. Men Europa förändras. Ekonomierna växer, vi expanderar till till medlemsstarter. Europeiska kommissionen kommer att bli överbelastad om den nuvarande politiken skall fortsätta. Det är därför nödvändigt med en modernisering av konkurrenspolitiken. Det råder ingen diskussion om detta. Men trots detta kan jag ändå inte släppa en oro i fråga om den planerade decentraliseringen. På vilket sätt kommer kommissionen som fördragens väktare att garantera att man på ett enhetligt sätt fattar beslut i konkurrensärenden i London, Palermo, Helsingfors och inom kort i Budapest och Ankara? Det är nödvändigt att förhindra olikhet inför lagen, annars skulle en strid ström av konkurrensmål gå till den domstol där den mildaste bedömningen görs. Det räcker inte med att säga att medlemsstaterna redan har års erfarenhet. I Nederländerna ligger konkurrensmyndigheten fortfarande i sin linda. Detta land har att göra med en mycket liten marknad som tyvärr ofta samtidigt definieras som den relevanta marknaden. Detta i motsats till Tyskland, där en mycket erfaren Kartellamt utövar sina befogenheter på en gigantisk marknad. Europeiska kommissionens tilltro till att tolkningen av lagstiftningen kommer att vara lika i alla väderstreck är vad vi i katolska kretsar kallar "övermodigt förtroende", och det är förbjudet. Det krävs mer arbete för att uppnå enhetlighet. Jag tänker på specialiserade, nationella domstolar med möjlighet att överklaga direkt till en särskild konkurrensdomstol vid EG-domstolen. Denna särskilda domstol behövs på grund av att det är nödvändigt att bygga upp en bred expertis. Dessutom tillåter inte de mycket stora ekonomiska och sociala intressen som hör samman med ärenden av den arten att ett domslut låter vänta på sig i två år, vilket nu är helt normalt. Vad anser kommissionären om detta? Jag vill avsluta med en viktig punkt för det lilla och medelstora företaget. För att skapa trygghet för det lilla och medelstora företaget bör Europeiska kommissionen själv utarbeta en undantagsförordning för det lilla och medelstora företaget i syfte att också möjliggöra horisontala undantag vid sidan av vertikala. Småföretagare måste genom samarbete kunna försvara sig mot de stora kedjorna. Syftet med den europeiska konkurrenspolitiken kan inte vara att göra livet omöjligt för småföretag. Vad småföretag beträffar bör man dessutom begrunda om det inte skulle kunna vara lättare att hantera ett system med en varning i förväg, gult kort, i stället för att omedelbart ge ett rött kort som kommer att fungera som böter och hota företagets fortlevnad.  Herr talman! I egenskap av sista talare har jag privilegiet, herr kommissionär, att få tala om att majoriteten av den här församlingen stöder ert initiativ och har visat ett fullständigt, och jag tror även högst berättigat förtroende för er som kapten på den här skutan. Men vi vill utgöra besättningen på skutan, eftersom vi befinner oss på samma skuta som ni. Därför anser jag att en interinstitutionell dialog är oumbärlig, så att vi kan precisera och nyansera denna så viktiga reform och föra den i hamn. De förslag som har lagts fram här kan delas in i tre stora grupper. I första gruppen finns den oro som vissa av oss har gett uttryck för, och då i synnerhet Randzio-Plath, ordförande i utskottet för ekonomi och valutafrågor, en oro för att detta nya system som ett rättsligt undantag inte skall överensstämma med fördraget. Jag delar hennes oro och anser att den saken bör undersökas. I andra gruppen ingår frågan om företagens rättssäkerhet. Det är sant, herr kommissionär, att kommissionen inte är en maskin som tillverkar rättssäkerhet. Det kan vi alla vara överens om. Men det är likaså sant - och det har alla sektorer i den här församlingen upprepat - att den europeiska industriella vävnaden är en vävnad som består av små och medelstora företag, och att kommissionen många gånger är den som företräder auctoritas, legitimering, legitimitet, av det som är den inre marknaden. På den punkten vill jag framföra min åsikt om något Karas sade. Det har endast förekommit nio beslut om avslag. Där har jag nytta av min erfarenhet som advokat. Hur många gånger har det inte hänt att en advokat med två bolag och ett projekt har ändrat projektet efter en orientering ex ante från kommissionens sida, för att det skall överensstämma med konkurrensbestämmelserna! Det är därför en aspekt att ta hänsyn till. I den tredje gruppen ingår problemet med en enhetlig tillämpning av gemenskapsrätten. Thyssens utmärkta inlägg kunde knappast ha varit bättre. Jag anser att det är bra med ett biologiskt mångfald, och även med ett kulturellt mångfald, däremot inte med ett mångfaldigt tillämpande av rätten, av det som är själva kärnan i den inre marknaden, det vill säga, konkurrensbestämmelserna. Där krävs en närmare precisering. Endast i vissa länder, som i Tyskland, har man en specialiserad rättsskipning. Måhända är det en lösning som är värd att undersöka, men vi bör även undersöka andra möjligheter. Det vi inte får göra, herr kommissionär - och med detta vill jag avrunda - är att ge så mycket som ett lillfinger, och än mindre räcka vapen åt dem som talar om de europeiska institutionerna som en fråga för de mäktiga, för de inflytelserika, för de rika, och inte för den enskilda medborgaren, inte för de små och mellanstora företagen, som skulle känna sig utelämnade åt sina värsta föreställningar- som aldrig kommer att förverkligas, för de rätta åtgärderna kommer att vidtas för att undvika något sådant - till domstolar som avkunnar olika domar, mycket sent, utan några realistiska möjligheter till kontroll annat än med det som fransmännen kallar le parcours du combattant, det vill säga efter jag vet inte hur många år, när domstolen i Luxemburg uttalar sig, en domstol som vi alla vet för närvarande är starkt överbelastad. Herr kommissionär, vi står inför en reform som jag inte nog kan poängtera vikten av. Effekten av denna reform sprider sig till konkurrensen, den sprider sig till sammanhållningen på den inre marknaden, jag tror att den på djupet påverkar det som är meningen med den europeiska integrationen, meningen med den europeiska integrationens legitimitet. Därför, herr kommissionär, räknar vi med denna interinstitutionella dialog som ett sätt att närmare precisera en reform som vi alla hoppas och tror att vi kommer att ro i hamn med er som kapten och oss som besättning.  Herr talman, ärade ledamöter! Låt mig varmt tacka utskottet för ekonomi och valutafrågor och hela Europaparlamentet för det stora intresse de visar för konkurrensfrågorna. Denna gemensamma debatt är, herr talman, enligt min åsikt ett levande och starkt bevis på detta. Vi har lyssnat på resonemang av stor djupsinnighet som samtidigt har rört ekonomisk politisk filosofi och institutionernas arbete. Vår gemensamma avsikt är att uppdatera, förstärka konkurrenspolitiken, grundbulten i den sociala marknadsekonomin och det europeiska konstruktionsarbetet. Den röda tråden i arbetet med att reformera konkurrenspolitiken, som vi skall genomföra gemensamt, är syftet att garantera ett säkrare skydd för konkurrensen, minska den byråkratiska börda som tynger företagen, och att föra beslutsprocesserna närmare medborgarna. Jag vill personligen varmt tacka von Wogau för det engagemang han visat i arbetet med vitboken och för den goda kvaliteten i hans betänkande. Låt mig sammanfatta de synpunkter som framförts i debatten om von Wogaus betänkande i fyra punkter, som jag inte anser vara kritik mot kommissionen, utan snarare som bidrag av avgörande betydelse, eftersom det finns invändningar som det är viktigt att framföra och som vi tillsammans vill reda ut: frågan om effektiviteten, frågan om risken för åternationalisering, frågan om en enhetlig tillämpning, frågan om rättssäkerheten. Låt mig som hastigast gå igenom dem en efter en. Effektiviteten: jag är övertygad om att denna reform kommer att göra det möjligt för oss att förstärka, snarare än försvaga, konkurrensskyddet inom ramen för den inre marknaden. Det nuvarande anmälningssystemet, ärade parlamentsledamöter, tillåter oss inte längre att uppnå det målet eftersom det inte garanterar information till kommissionen om de allvarligaste restriktionerna - låt mig påminna om att under trettiofem år har endast nio beslut om förbud fattas som en följd av en anmälan och där det har saknats en stämning - inte garanterar öppenhet och inte medför en reell rättssäkerhet för företagen som, i de flesta fall, mottar ett enkelt administrativt meddelande som sedan arkiveras. Det system som föreslås gör det möjligt att förbättra konkurrensskyddet, framför allt därför att det kommer att tillåta kommissionen att koncentrera sin uppmärksamhet på de allvarligare inskränkningarna, just därför att det i högre grad kommer att engagera de nationella konkurrensverken i arbetet att hålla nere kränkningarna och, slutligen, för att det gör det möjligt för dem som drabbas av kränkningarna att vända sig direkt till de nationella rättsinstanserna, vilkas uppgift det är att skydda de enskildas rättigheter. Frågan om åternationaliseringen: först av allt, även om det skulle vara överflödigt, skulle jag vilja påminna om och understryka, tre gånger om det är möjligt, att vitboken inte i något avseende berör frågan om koncentrationer och statliga stöd - vi överväger inte en tillbakagång i det avseendet - utan, när det gäller förordning , så finns det en risk för åternationalisering. Ni kan föreställa er att vi naturligtvis har ställt oss den här frågan: vi har ställt oss frågan och vi följer den uppmärksamt, även tack vare den oro som ni har givit uttryck för. Men jag tror uppriktigt sagt inte att denna oro är berättigad. Kommissionens förslag ger kommissionen en central roll när det gäller att bestämma konkurrenspolitikens inriktning. Reformen innebär ingen minskning i kommissionens verksamhet, utan en koncentration av uppmärksamheten till de viktigaste fallen. Reformen kommer att leda till en gradvis utveckling låt mig understryka detta för jag tyckte om den formulering som användes av ordföranden Randzio-Plath och som jag för övrigt helt instämmer i - av en europeisk konkurrenspolitik. Reformen kommer att leda till en överföring, en omplantering på den europeiska konkurrenskulturens mark - där det i dag växer diverse olika plantor, som verkligen inte är enhetliga - av de olika nationella konkurrenskulturerna. Det kommer att leda till att man gradvis överger de femton olika nationella rättssystemen till förmån för en vidare tillämpning av gemenskapsrätten, som kommer att kunna tillämpas av allt fler aktörer. Detta, tillåt mig understryka det, är att göra konkurrensrätten gemensam, och inte att åternationalisera den. Frågan om den enhetliga tillämpningen: vi skall vara medvetna om risken för en icke enhetlig tillämpning av konkurrensreglerna, men jag tror samtidigt att den risken inte skall överdrivas. I likhet med flera andra föreskrifter i fördraget, artikel och , tillämpas de trots allt sedan decennier av nationella myndigheter och domare, och jag tycker inte att detta har skapat några större problem. Inom ett överreglerat område är en enhetlig tillämpning i första hand beroende av graden av klarhet i de grundläggande rättsreglerna. Kommissionen kommer att anstränga sig för att verkligen precisera den rättsliga ramen, såväl via allmänna åtgärder som i de praktiska besluten. För det andra måste vi få till stånd effektiva konfliktförebyggande mekanismer och här föreslås i vitboken system för information och samråd. Låt mig i det sammanhanget säga ett ord om den i mitt tycke utmärkta idé som framförts av Riis-Jørgensen och Huhne, dvs. idén om tillämpningsövervakning - monitoring of the implementation. Så detta är vad idén att övervaka verkställandet går ut på. Jag måste säga att jag tycker att det är en mycket god idé som vi troligen kommer att ta upp. Även om vi har stor respekt för de nationella konkurrensmyndigheternas arbete och så vidare är det uppenbart att vi kommer att syna hur EG:s lagar tillämpas av nationella myndigheter och domstolar mycket noggrant. Det är därför kommissionen vill ha kvar rätten att dra tillbaka ett fall från en nationell konkurrensmyndighet vid eventuell felaktig tillämpning. Detta borde minska er oro i någon mån, fru Peijs. Det finns en aspekt av konsekvenserna för företagen som är mycket viktig. Denna togs upp av Thyssen, Peijs och Palacio Vallelersundi: frågan om små och medelstora företag. Många talare har betonat detta. Kommissionen är särskilt uppmärksam på de små och medelstora företagens rättssäkerhet. Vi föreslår ett system som stärker de små och medelstora företagens rättssäkerhet betydligt. Varför? Är detta enbart en politisk gest? Nej. I systemet föreslår vi att våra grundläggande regler ändras på ett sådant sätt att de flesta små och medelstora företag kommer att omfattas av generella undantag, såsom vad beträffar de vertikala begränsningarna. De flesta små och medelstora företag har faktiskt en marknadsandel på mindre än procent. Vi har en de minimis-notis där vi förklarar att eftersom små och medelstora företag inte är involverade i marknadsdominans omfattas de normalt inte av det stränga förbudet i artikel Vi arbetar på ytterligare generella dispenser och riktlinjer som alla kommer att ta hänsyn till de små och medelstora företagens speciella situation, och vår vitbok om modernisering kommer också att förbättra för de små och medelstora företagen genom att för det första den byråkrati det nuvarande anmälningssystemet ger upphov till försvinner och för det andra genom att artikel blir direkt tillämplig, vilket kommer att gynna speciellt de små och medelstora företagen. Jag vill lika varmt tacka er, ledamot Jonckheer, för ert betänkande om sjunde översikten över statligt stöd i Europeiska unionen inom tillverkningsindustrin och vissa andra sektorer. Jag tänker inte här gå in på frågan om medbeslutande, men det beror inte på att jag inte anser den viktig. Den frågan har en institutionell betydelse som naturligtvis går utöver frågan om konkurrensen. Jag har med andra ord inte rätt att uttala mig i en fråga som naturligt hör hemma inom ramen för regeringskonferensen. När det gäller era förslag, ledamot Jonckheer, så vet ni redan att mina avdelningar - även om det sker med de alldeles för små, men mycket kvalificerade personalresurser de förfogar över - arbetar aktivt med att ta fram ett register över de statliga stöden och ett poängsystem över statliga stöd. Jag väntar också med spänning på resultatet av den åttonde översikten, som har följande etapper: den sammanställs av tjänstemännen nu, i januari, och antagande av kommissionen i mars , för att se om de senaste tendenserna bekräftas. Jonckheer, Thyssen och Gemelli har nämnt kandidatländernas förberedelser inom området konkurrens och när det gäller de statliga stöden. Låt mig bara helt kort säga att vi arbetar med dem mycket aktivt och konkret: kandidatländerna förbereder sig, de har redan infört samtliga lagar på konkurrensområdet och de håller på att inrätta respektive myndigheter. Jag kan också nämna, när det gäller oron - som jag, som ni vet, delar - för energin och framför allt miljön, att vi håller på att avsluta arbetet med att revidera lagstiftningen när det gäller statligt stöd på miljöområdet. Jag vill också understryka, när det gäller problemen med statliga stöd, den punkt som togs upp av bland andra Riis-Jørgensen, om ersättning för juridisk hjälp. I april antog kommissionen en ny förordning om specifika regler för sådan ersättning. Ni kommer snart att märka - detta kan jag garantera er - att vi verkligen kommer att tillämpa de reglerna. Slutligen, herr talman, ett par ord för att varmt tacka ledamot Langen för hans betänkande, som är mer sektorsinriktat, men som är lika viktigt för diskussionen. Jag kan säga att kommissionens rapport i frågan om de statliga stöden till metallindustrin, som bekant, inte omfattar de individuella beslut som fattats när det gäller undantagsförfarandet, som anges i artikel i fördraget om Europeiska kol- och stålgemenskapen, eftersom det rör sig om beslut som hamnar utanför tillämpningsområdet för lagen om stöd till stålindustrin. När det gäller de kommande åtgärderna avseende stödåtgärder inom järn- och stålindustrin, som träder i kraft från och med juli , kommer vi att kräva att man fortsätter tillämpa stränga regler, vilket är ett behov som även branschen själv verkar instämma i. När vi har lagt fram vårt förslag i frågan om nya regler och när vi har valt den juridiska form som är lämpligast, så skall det bli mig en glädje att få presentera vår vision för er. Och det, herr talman, som jag tar med mig hem efter denna debatt, en debatt som jag vill tacka parlamentet för, är ett förbehållslöst intellektuellt och politiskt stöd från Europaparlamentets sida för en konkurrenspolitik, en grundläggande uppskattning för det arbete som kommissionen utför och ett förtroende för att det arbetet kan fortsätta i framtiden, saker som jag är särskilt tacksam för. Vi kommer att fortsätta, framför allt med utskottet för ekonomi och valutafrågor, men även generellt sett med parlamentet, att föra den interinstitutionella dialog som har inletts. I det sammanhanget gladde mig er kommentar, Palacio: vi måste alla ro, och helst i samma riktning. Konkurrensen är inte ett mål, som mycket riktigt Rapkay har påpekat, utan ett mycket viktigt instrument i vårt europeiska konstruktionsarbete. Som von Wogau sade i början på debatten, är konkurrensen trots allt inte något abstrakt: den ligger i medborgarnas intresse, den utgör en grund för den sociala marknadsekonomin. Låt mig också tillägga att i det europeiska konstruktionsarbetet har konkurrensen haft, och kommer att fortsätta att ha, ett samhällsvärde och inte bara ett ekonomiskt värde.  Tack, kommissionär Monti. Jag förklarar den gemensamma debatten avslutad. Omröstningen kommer att äga rum i morgon kl.  Straffrättsliga bestämmelser till skydd för unionens ekonomiska intressen Nästa punkt på föredragningslistan är betänkande av Theato för budgetkontrollutskottet innehållande parlamentets rekommendationer till kommissionen om inrättande av straffrättsliga bestämmelser till skydd för unionens ekonomiska intressen.  Herr talman! År efter år har vi förstått, framför allt av Europeiska revisionsrättens rapport, att pengar ur Europeiska unionens budget går förlorade på grund av slöseri, dålig förvaltning, oriktigheter och rent av verkliga bedrägerier. Dessa missförhållanden har parlamentet pekat på både länge och väl för att sätta i gång åtgärder som skall tjäna till att skydda de europeiska skattebetalarnas pengar, som unionens budget när allt kommer omkring livnär sig av. Särskild uppmärksamhet ägnas där kampen för att klara upp, beivra och förhindra bedrägerier. Skapandet av UCLAF via Task Force, fram till inrättandet av Byrån för bedrägeribekämpning var viktiga steg, liksom förordningen för att skydda gemenskapens ekonomiska intressen och de lokala kontrollerna. Påföljder för de fall som upptäcks kan av unionen utdömas enbart inom det administrativa området. Kommissionens återkrav av orättmätigt erhållna belopp har hittills bara rönt måttlig framgång. Straffrättsliga åtgärder ligger inom medlemsstaternas behörighetsområden. Eftersom de båda rättsliga aspekterna ofta överlappar varandra och åsidosättande av unionens budget tilltar på ett gränsöverskridande sätt, och även begås av den organiserade brottsligheten, är behörigheten oklar bland medlemsstaterna. Härtill kommer skillnader i de enskilda nationella rättsbestämmelserna, liksom utdragna och rent av ouppfyllda ömsesidiga framställningar om rättshjälp. Detta har inte heller den av Europeiska rådet undertecknade konventionen om straffrättsligt skydd för gemenskapens ekonomiska intressen och de båda följande protokollen ändrat någonting på. För att träda i kraft måste den ratificeras av alla medlemsstaterna. Efter fem år har hittills bara fyra medlemsstater gjort det. Detta stillestånd, som hotar att undergräva unionens trovärdighet, har förmått parlamentet att ge impuls till en europeisk åklagarmyndighet. Därigenom skall det inte på något sätt skapas gränsöverskridande straffrätts- eller rättsordning. Målet är snarare att utrusta unionen med specifika instrument för att skydda dess ekonomiska intressen, och detta under iakttagande av subsidiariteten. Med dagens betänkande återupplivar vi denna tanke och riktar en uppmaning till kommissionen att lägga fram lagstiftningsförslag för att förverkliga detta mål. Därvid kommer begäran från utskottet för rättsliga frågor och den inre marknaden i dess yttrande, samt begäran från utskottet för medborgerliga fri- och rättigheter samt rättsliga och inrikes frågor att tas med. Vi uttalar två rekommendationer, som härrör från skapandet av OLAF och skall säkerställa dess operativa och rättsliga effektivitet, öppenhet samt skyddet av individens rättigheter. Till detta behöver vi - det är den första rekommendationen - en rättsakt, där åtalspunkter som skadar unionens ekonomiska intressen är registrerade och där de ledande principerna är förankrade. I ett ändringsförslag förespråkar jag en tidsfrist fram till den september innan kommissionen skall lägga fram sitt förslag. Den andra rekommendationen gäller straff- och straffrättsliga förfarandet. Kommissionen bör fram till den maj - även detta ändrat av mig - föreslå en rättsakt om skapandet av en oberoende organism, som institutionellt är bunden till kommissionen, för att samordna och kontrollera OLAF:s vederbörliga undersökningsverksamhet. Den redan existerande övervakningskommittén kan bara kontrollera oberoendet för direktören i ämbetet. Förslaget till en sådan rättsakt bör innehålla en oberoende stadga för denna organism och definiera dess uppgifter, som begränsas till OLAF:s interna utredningar och laga åtgärder som rör Europeiska gemenskapernas ekonomiska intressen, samt dess förbindelser med de nationella myndigheterna. Något inflytande på rättsskipningen i medlemsstaterna är fortfarande uteslutet. Övervakningen av rättsakternas rättmätighet skall tas över av EG-domstolen. Dessutom uppmanar vi den kommande regeringskonferensen att ta upp en debatt om att skapa en europeisk åklagarmyndighet för att skydda unionens ekonomiska intressen, om möjligt på grundval av den undersökning som gjorts av namnkunniga forskare och nu erkänts i huvudsak, den s.k. corpus juris, liksom de senare publicerade genomförbarhetsstudierna. Ytterligare rekommendationer för detta projekt återfinns också i den andra rapporten från de vises kommitté. Kommissionen, Barnier och Vitorino, liksom vissa medlemsstater, är också öppna för idén. Jag ber er, kära kolleger, att rösta ja till detta betänkande, som budgetkontrollutskottet har antagit med stor majoritet. Vi kan här återigen ge ett tecken till att parlamentet är aktivt för att förebygga misshushållning och i synnerhet bedrägerier, och bestraffa detta, där så krävs.  Herr talman! Jag är glad över att få ta del i debatten om detta betänkande och vill framföra mina gratulationer till Theato. Jag anser att detta är ett betänkande, där samarbetet mellan utskotten har fungerat väl, och det resultat som vi i dag har fått ta del av, är ett nyktert och sansat betänkande om en synnerligen känslig fråga. Ett nyktert och sansat angreppssätt är särskilt nödvändigt vad beträffar artikel För om vi ville ge ett pris åt den artikel som är mest svårbegriplig, otydlig och oklar - eller vad man nu vill kalla det - så skulle konkurrensen garanterat vara mycket jämn, för fördraget består av en brokig samling komplicerade artiklar, men denna är utan tvekan en av de starkaste kandidaterna till ett sådant pris. Samtidigt är det en synnerligen känslig fråga, eftersom det handlar om skyddet av gemenskapens ekonomiska intressen, så som Theato så riktigt uttrycker det. Vi är alla medvetna om behovet - och parlamentet har tagit upp eller fört fram det problemet - av att skydda gemenskapens ekonomiska intressen. Men se upp, som fransmännen säger, "ne jettons pas le bébé avec l'eau du bain", det vill säga, i skyddet av gemenskapens ekonomiska intressen måste man å ena sidan respektera - och det påpekar Theato - de nationella staternas behörighet, men även andra saker som påverkar medborgarna, sådant som påverkar de grundläggande garantierna. Slutsatserna i Theatos betänkande värnar om dessa. Därför hoppas jag i egenskap av ordförande för utskottet för rättsliga frågor och den inre marknaden, och givetvis även som ledamot, att parlamentet i morgon antar betänkandet med stor majoritet och att kommissionen verkställer det på bästa sätt.  Herr talman! Som Theato sade är detta ett kritiskt betänkande. Det är ett betänkande som har föreslagits av budgetkontrollutskottet och det är ett initiativbetänkande. En av anledningarna till att vi var mycket angelägna om att lägga fram detta var att Europeiska unionen, vare sig vi tycker om det eller inte, är beryktad för bedrägerier och misskötsel. Detta är ibland överdrivet men så är det. Vi måste göra någonting åt det. En del av medlemsstaterna har inte åtföljt vissa av de åtgärder vi har vidtagit tidigare - och låt oss inte glömma att medlemsstaterna svarar för verkställandet av omkring procent av EU-budgeten. Många av dem har inte undertecknat, eller inte ratificerat konventionen om skyddet av ekonomiska intressen, och därför stod det klart att något mer radikalt behövde göras. Vi måste ta detta ansvar på allvar. Vi måste kunna åtala människor som begår bedrägerier gentemot Europeiska unionen. Frågan är: vem skall åtala? Det är här vi verkligen kommer i problem. Vems ansvar är det när det rör sig om ett organ som överskrider så många gränser? Vi måste också ta hänsyn till medlemsstaternas oro. Förslaget att etablera en europeisk allmän åklagarmyndighet är mycket känsligt. Vi är alla medvetna om att en helhjärtad federalistisk inställning och en situation där en europeisk juridisk myndighet står över de nationella juridiska myndigheterna enligt vissa är att gå för långt. Men diskussionen måste starta och vi uppmanar därför regeringskonferensen att inleda diskussioner. Det viktigaste för parlamentet, i egenskap av Europeiska unionens budgetövervakare, är hur man skall handskas med anställda inom Europeiska unionens institutioner. I en tid då vi ser över hela reformprocessen är det avgörande att vi ger rätt signaler. Människor måste inse att om de begår bedrägerier kommer de att åtalas, så är inte fallet för närvarande. Hela frågan om vi har laglig befogenhet att göra detta har Palacio skisserat. Jag skulle vilja slå fast att min grupp kommer att föreslå en ändring som innebär att passusen om hur kommissionen bör handskas med denna fråga tas bort. Vi är medvetna om att detta är en känslig debatt. Vi vet att kommissionen kanske behöver spelrum för att förhandla fram en situation som alla parter kan acceptera. Låt mig bara göra klart att vi inte förbinder oss till en corpus juris här, inte förbinder oss till en europeisk allmän federal åklagare. Men vi förbinder oss definitivt att förändra ett status quo som är helt oacceptabelt.  Herr talman! Jag skulle vilja börja med att lyckönska fru Theato till hennes betänkande. Jag anser att det är ett utmärkt betänkande och att den övervägande delen av det kommer att stödjas av min grupp. Men jag får en stark känsla av att hon på detta stadium egentligen hade velat gå ett steg längre. När jag lyssnat till diskussionerna under de senaste fem, sex månaderna skulle det mycket väl kunna vara fallet. Vi vet alla att vi kom överens om att man måste sörja för ett bättre straffrättsligt skydd för unionens ekonomiska intressen. Men medlemsstaterna var inte med på noterna. Det är helt enkelt ett politiskt faktum, och enligt vad jag tror kan vi för närvarande inte göra mycket åt detta. Den möjlighet som nu finns är att kommissionen på grundval av artikel i fördraget tar nya initiativ, och jag skulle vilja föreslå kommissionen att verkligen göra detta så snabbt som möjligt. Min grupp är, i motsats till föregående talare som redan försvunnit, en stark förespråkare för en europeisk allmän åklagare. Min kollega Jan-Kees Wiebenga kommer utan tvivel att ytterligare gå in på detta, för han har tidigare författat ett betänkande i ämnet. Det som vi har behov av, tror jag, är en definition på europeisk nivå av vad som exakt menas med bedrägeri och oegentlighet. Jag var själv med i undersökningskommittén om transittrafiken. Ett av de stora problemen på det området var att om man gör något fel, och då handlar det framför allt om Europeiska unionens inkomster, så är det en oegentlighet i det ena landet och ett brott i det andra landet. Så kan vi inte ha det längre tyckte jag, i synnerhet inte för närvarande. En allmän politisk punkt. Något som vi också kan konstatera i fråga om Europavalet är att det låga valdeltagandet är ett faktum. Vi kan förbättra detta genom att snabbt ta itu med brottsligheten i Europa, och det måste ske på europeisk nivå.  Herr talman! Även mitt tack går till föredraganden. Theatos betänkande kan bidra till att det åter skapas förtroende för de europeiska institutionerna. Jag tror att vi alla verkligen behöver det, om vi tänker på resultaten från de senaste Europavalen, och på valdeltagandet. Det är ju samma problem varje år. Revisionsrätten offentliggör sin rapport, och i rapporten beskylls medlemsstaterna för olika bedrägerier. Men de europeiska institutionerna har hittills haft alltför få möjligheter att ingripa och se till att något verkligen görs, att det avhjälps. Just detta förfarande minskar förtroendet varje år på nytt. Jag tror att Theatos betänkande och hennes förslag kan bidra till att situationen vänder, och att det klargörs att de europeiska institutionerna ser till att de europeiska pengarna också satsas målinriktat och att det här inte förekommer några bedrägerier. Det är viktigt att vi efter det första steget som redan tagits, nämligen att ur UCLAF skapa OLAF, en oberoende institution, nu tar ett andra steg och även skapar en rättslig ram för OLAF, så att OLAF kan agera inom en säker rättslig ram. Till detta behöver vi den europeiska åklagarmyndigheten, som ser till att det finns en klar rättslig garanti, även för de misstänkta. Jag måste dock säga att min grupp tyvärr inte kommer att rösta enhälligt för ert betänkande. Jag hoppas att debatten kommer att övertyga ytterligare några personer. Betänkligheterna är tyvärr fortfarande alltför stora för att det här kommer att skapas en europeisk institution, som minskar subsidiariteten. Men jag vill bidra med min del så att Theatos betänkande skall få ett större stöd.  Herr talman! Vi är i allt väsentligt positiva till den resolution som lagts fram även om vi anser att detta inte kan bli annat än en uppmaning från parlamentet till rådet att genom en ändring av fördragen se till att skapa ett effektivt straffrättsligt skydd för unionens ekonomiska intressen. Inrättandet av en europeisk åklagare och tillskapandet av brottsrubriker som är gemensamma för samtliga länder inom unionen är utan tvekan en god idé, men jag anser det vara omöjligt att försöka förverkliga den utan att först ha inrättat en gemensam rättsordning för unionen. Vi talar ju här om straffrätten, det område där motståndet från nationalstaterna mot gemensamma regler är och alltid har varit starkt. Det är i själva verket otänkbart att man skulle kunna skapa gemensamma straffrättsliga regler för en enda sektor, nämligen skyddet av ekonomiska intressen, utan att först ha skapat ett gemensamt europeiskt rättssystem. Det räcker att man läser de exakta och uttömmande motiven i Theatos betänkande för att man skall inse vilka problem som återstår att lösa. Men idén bör uppmuntras och det råder ingen tvekan om att man under dessa försök att skydda de ekonomiska intressena upptäcker behovet av att inrätta en gemensam corpus juris och att införa den i fördragen. För egen del och som företrädare för min grupp vill jag också framföra en förhoppning om att unionens ekonomiska intressen blir en vägröjare för insikten om att det behövs ett europeiskt rättssystem som respekterar medborgarnas garanterade rättigheter, dvs. ett rättssystem som lyfter fram de garantier som, dessvärre, i många medlemsstater inte har nått upp till en godtagbar nivå. Jag uttrycker därför, som företrädare för min grupp, min uppskattning av Theatos betänkande. Men jag anser att det i grunden handlar om en fråga som måste föras upp på dagordningen för regeringskonferensen.  Herr talman! I betänkandet av Theato om skyddet av Europeiska unionens ekonomiska intressen föreslås bl.a. att man, i första hand, skall centralisera de straffrättsliga processerna genom att inrätta en europeisk åklagarmyndighet. Detta förslag står helt uppenbart i strid med andan i det nuvarande systemet, där straffrätten och straffrättsliga processer - centrala element i de nationella rättssystemen - skall lyda under varje folks suveränitet och varje stats exklusiva ansvarsområde. Idén om en europeisk åklagarmyndighet syftar tvärtom till att på sikt begränsa staterna och ge dem en underordnad roll i de här frågorna. Dessutom skulle förslaget utlösa en räcka reformer som är helt omöjlig att förutse. Enligt Theatobetänkandet skulle en europeisk åklagarmyndighet vara nödvändig, bl.a. för att förbättra ledningen av undersökningarna vid Byrån för bedrägeribekämpning, OLAF. Men samtidigt får vi veta, i betänkandet av Van Hulten som diskuteras i dag, att den europeiska åklagarmyndigheten själv skall övervakas av en domstol i Europeiska unionen. På så sätt kan en liten europeisk reform dölja en medelstor, och en medelstor dölja en stor. Och då räknar jag inte med att en stor reform i sin tur kan dölja en gigantisk reform, eftersom vi snart kommer att få se ett förslag till en europeisk straffrätt och varför inte - på sikt - en europeisk justitieminister som kontrolleras genom en utvidgning av Europaparlamentets befogenheter. Jag tror således att vi borde reflektera över den maktbalans som man riskerar att kullkasta genom att presentera reformer av det här slaget, vilka kan framstå som avgränsade. Slutligen anser vi att den här typen av förslag, såsom förslaget om en europeisk åklagarmyndighet, avslöjar en oförmåga att föreställa sig Europa på något annat sätt än i en pyramidisk och centraliserad form, organiserad kring en överstat. Gruppen Nationernas Europa vill tvärtom ha ett Europa med många centra som binder samman nationerna i ett nätverk. Detta nät skulle t.ex. kunna innebära en bättre samordning mellan nationella åklagarmyndigheter, och man skulle eventuellt kunna inrätta nationella utbildningar med inriktning på brott som skadar gemenskapens finanser. Herr talman! Det finns således redan en juridisk struktur, och dess principer är bra. Vi behöver endast fullända den.  Herr talman! Theato föreslår en institutionell revolution av två skäl. Allmänheten påstås vara likgiltig inför miljoner arbetslösa och tusentals galna kor, men oroad över de bedrägerier som äventyrar de ekonomiska intressena, och dessa två skäl skulle motivera två bestämmelser: en europeisk straffrätt om anti-gemenskapliga förbrytelser och en europeisk allmän åklagarmyndighet. Theato har förresten, sannolikt, glömt ett europeiskt fängelse, eftersom FBI - den europeiska polisen - existerar i och med OLAF. Allt detta skulle inrättas genom två förordningar, en för åklagarmyndigheten och en för straffrätten. Det är förordningar som antas på grundval av artikel i fördraget, dvs. med utgångspunkt i den avledda rätten, för det som utmärker den avledda rätten är att man tillåter alla strömningar som leder i andra banor. Det finns faktiskt två strömningar. Först och främst den klassiska ideologiska, eurofederalistiska strömningen: för en gemensam marknad, en gemensam mervärdesskattesats, en gemensam diplomati, en gemensam armé och nu en gemensam straffrätt och en gemensam åklagare. Allt detta för att bekämpa bedrägerier som underskrider en miljard euro, samtidigt som man mister tiotals miljarder euro på grund av allmänna preferenssystemet, frihandelsområdena, tullgåvor till Chiquita och miljarder som förlorats på den fjärde resursen, BNI, ett resultat av pakten om finansiell åtstramning. Sedan har vi den puritanska strömningen; det nordtyska Europa, det lutheranska och calvinistiska Europa, Kväkareuropa, som vill påtvinga oss sin moraliska ordning. För i grunden är det så, att ju mer man lättar på seder och bruk, desto hårdare håller man i plånboken.  Herr talman, mina damer och herrar! Det är absolut nödvändigt med ett verksamt straffrättsligt skydd för Europeiska unionens intressen, i dag mer än någonsin. Bedrägeri- och korruptionsskandalerna i det förflutna har på lång sikt skakat förtroendet hos Europas medborgare. Trovärdigheten i de ansträngningar vi gör här i parlamentet för att de ekonomiska medlen skall satsas korrekt står och faller med våra ansträngningar för att behandla dem och förhindra dem i framtiden. Hit hör inte bara administrativa, utan också strukturella förändringar, dvs. vi måste skapa de instrument med vilka man över huvud taget kan garantera ett straffrättsligt skydd. Regeringskonferensen är lämplig som diskussionsforum för detta. Nu kan man naturligtvis inta den ståndpunkten att straff- och straffprocessrätten hör till medlemsstaternas rättssystem och inte kan röras när man har en subsidiaritetsprincip. Själv hör jag utan tvivel till dem som förfäktar denna princip och till motståndarna av all vidare utvidgning av de europeiska ansvarsområdena. Just i samband med kraven på regeringskonferensens arbete bör tyngdpunkten ligga på att fordra en klar ansvarsavgränsning. Men detta innebär inte någon motsägelse, ty när man kräver ett straff- och straffprocessrättsligt instrument, så som anförs i betänkandets rekommendation I och II, handlar det egentligen om att iaktta EU:s ursprungliga egna intressen, som såtillvida inte skadar medlemsstaternas rättsliga intressen, utan tvärtom stöder dem, åtminstone indirekt. Förenligheten med de olika nationella rättssystemen, som bekräftats av experterna, visar att man i Europa har mycket gemensamt även på det straffrättsliga området, exempelvis när det handlar om innehållet i de här tillämpliga åtalspunkterna. Med hänsyn till dessa synpunkter anser jag att skapandet av en sådan ram som krävts är riktigt och också är påbjudet som en vidareutveckling av OLAF.  Herr talman! Kommer en europeisk offentlig åklagare att kunna avskaffa fotbollsbedrägerierna med EU-medel? Jag tror inte det. Vi kan istället komma långt med de befintliga instrumenten. Eurojust skulle kunna vara ett alternativ till den europeiska offentliga åklagaren, vilket föreslogs på det senaste toppmötet. Eurojust skall i inledningsskedet lyda under Europol och stödja forskningen i brottsfrågor. Det är precis ett sådant praktiskt samarbete det finns behov av. OLAF, Europol och konventionen om utlämning och ömsesidig rättshjälp skall utnyttjas fullt ut, och när bedrägerikonventionen från slutligen blir ratificerad av medlemsstaterna, kan vi även komma långt med hjälp av den. Jag håller emellertid med föredraganden: Det är fullständigt oacceptabelt att de flesta medlemsstaterna ännu inte har ratificerat den. Det är helt enkelt för dåligt och jag förstår mycket väl att folk blir otåliga och kräver att vi i stället skall få en gemensam europeisk åklagare. Det är emellertid en stor mastodont att bygga upp. Det är ändå bara de grövsta fallen som kommer att få straffrättsliga konsekvenser. procent av fallen kommer att utgöra disciplinfrågor om försummelse eller inkompetens. I stället finns det behov av en ordentlig intern kontroll och bättre möjligheter att avskeda folk. Vi skall ändra tjänsteföreskrifterna och det disciplinära förfarandet och inte minst skall vi ändra praxis. För närvarande används aldrig artikel i tjänsteföreskrifterna om avskedande på grund av grov försummelse. Skall vi inte se till att rensa upp ordentligt och hålla rent framför vår egen dörr, innan vi förhastar oss och börjar bygga upp nya förkromade institutioner?  Herr talman! Vi vill allesammans gärna göra något för den europeiska bedrägeribekämpningen. Men frågan är nu: gör Europeiska unionen också något för denna? Svaret är att vi vet alldeles för litet om detta. Toppmötet i Tammerfors handlade om brottsbekämpning. Alla var så kallat nöjda med detta, men i själva verket gjordes det inte några större framsteg. Det finns fortfarande ingen gällande europeisk antibedrägerilagstiftning, eftersom medlemsstaterna, vilket redan har sagts, inte har ratificerat de framlagda fördragstexterna. På det området måste det således hända mycket. Och vad är det då som måste hända? Det är två saker, och i Theatos betänkande framkommer detta på ett klart och tydligt sätt. För det första, i alla Europeiska unionens medlemsstater måste samma straffbestämmelser gälla i fråga om europeiskt bedrägeri. Likriktning på detta begränsade område. För det andra måste verkligen en europeisk åklagarmyndighet inrättas, och den skall ha två uppgifter: för det första att stödja de nationella allmänna åklagarna, att hjälpa till med åtal i fråga om europeiska bedrägerimål, och för det andra att övervaka Europol och OLAF i rättsligt avseende, för detta är två utredande myndigheter som för närvarande kan operera okontrollerat i rättsligt avseende. Den europeiska åklagarmyndigheten är inte någonting att vara rädd för; det jag hör här runt omkring mig är bara skräckscenarior. Det är helt enkelt något mycket positivt, precis som Europol. Europol, polissamarbetet, står inte över de nationella polismyndigheterna, utan finns med tanke på informationsutbytet mellan polismyndigheterna. Det är precis på det sättet som en liten begränsad europeisk åklagarmyndighet måste börja arbeta. Det gäller inte bara under uppspårningsfasen, utan också under åtalsfasen. Parlamentet är för detta. Den oberoende expertkommittén är för detta. Jag uppmanar ministerrådet och Europeiska kommissionen att också erkänna denna åtgärd.  Herr talman! Jag skall koncentrera mig på frågan om corpus juris. Jag vill verkligen stödja det Morgan sade om detta. Corpus juris är någonting som sattes ihop utan någon offentlig debatt eller deltagande alls. Tanken med en europeisk allmän åklagare med överordnad jurisdiktion inom EU:s territorium skulle få stora konsekvenser för de traditionella systemen både i Irland och i Storbritannien. Planerna på en enda strafflagstiftning och en europeisk allmän åklagare är någonting medlemsstaterna har rätt att få information om. När planen först gjordes upp sade de att den skulle vara begränsad till fall av bedrägeri mot EU:s budget. Men när corpus juris lanserades i San Sebastian - inför en mycket utvald publik på jurister, utan inbjudna media - sade den dåvarande talmannen i Europaparlamentet, Gil-Robles Gil-Delgado, att han ansåg att den var på embryostadiet och att avsikten var att utvidga EU:s befogenheter på brottsmålssidan till att omfatta all kriminell verksamhet. Vi behöver en offentlig debatt om detta. Medlemsstaterna och medborgarna i medlemsstaterna måste få ordentlig information. Frågan om hotet mot det traditionella juridiska systemet i Irland och Storbritannien måste tas upp. Det behövs mycket större öppenhet och insyn än hittills i denna fråga. Det är oacceptabelt att någonting dylikt har prackats på EU:s medlemsstater utan någon ordentlig offentlig debatt.  Herr talman, kära kolleger! I budgetkontrollutskottet avstod jag från att rösta om denna text i min egenskap av företrädare för de radikala ledamöterna, för jag delar den oro som på ett så kunnigt vis formulerats av företrädaren för en annan mycket viktig juridisk tradition, dvs. den som har formen av common law. Med den här texten rör vi oss verkligen i utkanten av vad som är möjligt, eftersom vi anser att det finns frågor som måste lösas och att det är viktigt att bedrägerierna inom gemenskapen stoppas, att de stryps. Men det sätt på vilket vårt utskott, tack vare ordföranden Theatos energi och envishet, har för avsikt att förverkliga intentionerna i denna text får inte ske utan kritik. En annan viktig kritik som kan riktas mot texten gäller sekundärrätten. Artikel i fördraget ger rådet rätt att bestämma om lämpliga instrument för att bekämpa bedrägeriet. Men vi blir ändå en aning förvånade över att man vill inrätta en institution, vilket innebär ett kvalitetssprång, utan att genast kunna förutse vilka motåtgärder som kommer, dvs. man bortser från försvaret och därmed möjligheten att åklagare och försvarare skall kunna fungera effektivt i ett så viktigt rättssystem. Genom att avstå från att rösta i utskottet har vi velat uttrycka denna vår tveksamhet.  Herr talman! Jag tror att det är något som måste sägas tydligt i denna fråga i denna församling, i plenarsammanträde och i utskotten, eftersom det är uppenbart att debatten inte får bortse från den kulturella bakgrunden, den juridiska kulturen och de miljöer i vilka de institutionella frågorna skall tas upp. Vi står inför mycket allvarliga händelser som i det förflutna verkade vara en tradition. I dag har något förändrats, åtminstone när det gäller mekanismerna, framför allt när det gäller kontrollen, men vi är ändå inte nöjda, framför allt inte om man i berörda fora pratar om en europeisk åklagare, brott, bedrägerier, förskingring och avslöjanden av hemligheter på europeisk nivå. Jag anser naturligtvis att vi måste skydda gemenskapens intressen och dess rykte, förutom relationerna med bidragsgivarna, som utgör en omistlig och avgörande del av gemenskapens liv. Av den anledningen är det riktigt att undersöka frågan om ett skydd av intressen av mer allmän och universell natur, och att på ett bättre sätt förena sig med rättssystemen inom de enskilda staterna. I det sammanhanget uppstår en känsligare fråga: hur förhåller sig en europeisk åklagare till de enskilda medlemsstaterna och det rättssystem som är uppbyggt inom ramen för dem? Detta är en fråga som fortfarande måste tas upp såväl ur kulturell som praktisk synpunkt. I dag riskerar vi att lägga en ny institution ovanpå de många skilda institutioner som redan existerar i de enskilda länderna.  Herr talman! Jag vill gärna helt snabbt säga något om två punkter. För det första: Jag vill inte referera till de filosofiska frågorna om medlemsstaternas subsidiaritet och suveränitet, även om jag absolut anser att en sådan debatt bör föras, eftersom mitt regelbundna tittande på brittiska TV-sändare ändå får mig att inse vad nationella politiker där betraktar som ett hot mot den inhemska rättskulturen från kontinentens sida. Ibland är det nästan kabarébetonat och förtjänar att diskuteras. Men det är inte det jag vill tala om. Jag vill tala om Theatos betänkande. Jag tror att man har trasslat in sig i de juridiska svårigheter som finns här - och uppenbarligen finns det bara en mycket liten möjlighet för Europeiska unionen att ta upp dessa åtalspunkter som europeiska åtalspunkter. Jag refererar till rekommendationerna och Det står ju där inte längre något om en europeisk åklagare, utan av juridiska orsaker har det nu blivit en oberoende europeisk myndighet, med Theatos ord tidigare en organism. Där har vi uppenbarligen problem med den rättsliga grunden. Sedan har vi problem med åtalspunkterna. Det har inte ändrats. Där finns det fortfarande åtalspunkter, som så att säga också går utöver de europeiska åtalspunkterna, eller åtminstone kan gå utöver dem, exempelvis penningtvätt, häleri och stämpling. I det avseendet anser jag att det finns juridiska oklarheter, som bör undanröjas. Men det som är absolut nödvändigt, och därför kommer vi att rösta för punkt utan dessa rekommendationer, är en klar politisk signal från parlamentet till kommissionen och rådet att vi med hjälp av en klar rättsakt vill ha ett slut på de förhållanden, som har gripit omkring sig.  Herr talman! Parlamentet har sedan flera år krävt en specifik och enhetlig straffrätt till skydd för unionens ekonomiska intressen. Sanningen är att frustrationen ökar när vi konstaterar svagheterna i konventionen , som fem år efter att den undertecknats ännu inte har ratificerats eller trätt i kraft. Mer voluntaristiska försök, som det nuvarande OLAF, övervinner inte den legitima oron över garantisystemet för de individuella rättigheterna. Förslagen i Theatos betänkande för att uppmuntra kommissionen att lägga fram en rättsakt om straffrättsliga bestämmelser till skydd för unionens ekonomiska intressen med typfall för brott, framför allt oredlighet avseende bidrag från och avgift till gemenskapens budget, är enligt vår mening ett försök att införa en ny och allt nödvändigare enhetlig straffrätt i gemenskapen. Samtidigt är de en vädjan om inrättande av ett "oberoende europeiskt organ", som samordnar och kontrollerar att OLAF:s utredningsverksamhet följer gällande bestämmelser, utan att det påverkar medlemsstaternas rättskipning och under EG-domstolens övervakning. Slutligen, i Tammerforsbeslutens fotspår tas i betänkandet återigen ett europeisk åklagarämbete upp, vilket kommissionär António Vitorino i ett lämpligt ögonblick beslutade sätta ljuset på genom att begära att regeringskonferensen skulle ta upp skapandet av denna nya tjänst i sin dagordning, det ämbete som alla i dag anser är nödvändigt. Eftersom behovet av rättslig och effektiv disciplin i institutionerna vidhålls, genom att tillsluta unionens ekonomiska system med en europeisk materiell och processuell rätt anpassad till förtroendet för gemenskapens ekonomiska liv, stöder vi detta betänkande. Emellertid finns det några mycket enkla frågetecken. Finns det tillräckligt med rättslig grund för att motivera skapandet av en ny specifik straffrätt för gemenskapen som, även om man kan kalla den subsidiär, i praktiken och i vissa områden alltid kommer att strida mot medlemsstaternas traditionella och partiella straffrätt? Skulle det inte vara mer politiskt korrekt, när det råder tvivel, att föra upp reformen av rättssystemet på regeringskonferensens dagordning, och alltså ta upp dessa förslag i den mer allmänna reformen av unionens rättssystem, och ta upp dem i den bild man vill ge den europeiska åklagaren? Är inte dessa frågor av största intresse för en revidering av fördragen som kan bidra till att befästa området med frihet, säkerhet och rättvisa i unionen?  Herr talman! EU utsätts i dag för hård granskning. Förtroendet för unionen är allvarligt skadat. För att råda bot på detta krävs krafttag. Vi välkomnar därför ökade resurser till OLFAF, så att vi effektivare kan utreda alla misstankar. Vi ser det samtidigt som självklart att de som begår brott mot EU på ett effektivt sätt måste kunna ställas till ansvar. Det är beklagligt att konventionen om skydd för unionens ekonomiska intressen har genomförts i så få medlemsstater. Vi menar därför att det är rimligt att kommissionen får i uppdrag att lägga fram förslag, som innebär att den rättsliga ram som redan finns vidareutvecklas. Däremot är jag inte övertygad om att en sådan effektivisering kräver en gemensam europeisk lagstiftning eller en centralisering av sådan brottsbekämpning. I dagsläget är jag därför skeptisk till idén om en europeisk åklagare, vilken knappast är möjlig att genomföra inom ramen för dagens fördrag. Vi tror mer på Eurojust, där nationella åklagare samarbetar. Det stora problemet är inte att brott mot unionen inte beivras, utan att de så ofta begås och alltför sällan upptäcks. Utmaningen för kommissionen och för oss är dock att finna rätt mix. De bedrägerier och den misshushållning som förekommer får inte leda till att vi fastnar i en ålderdomlig hierarkisk byråkrati, som genom överdriven detaljkontroll förhindrar utvecklingen av modern förvaltning. Därför välkomnar vi den offensiva synen i Van Hultenbetänkandet. Huvudlinjen bör vara att varje förvaltning tar ansvar för sin egen kontroll. Våra erfarenheter av modern förvaltning säger oss att öppenhet, decentralisering av ansvaret och kvalificerad utvärdering ofta är lika effektivt som byråkratisk detaljkontroll. Den stora utmaningen är därför att skapa en modern och effektiv förvaltning utan att förlora i rättssäkerhet och kontroll. Det kräver personalutbildning, modernare rekryteringsmetoder och framför allt öppenhet och insyn. Att kunna granska förvaltningen effektivt är det bästa skyddet mot oegentligheter.  Herr talman, fru föredragande, ärade ledamöter! Att skapa nytt förtroende från medborgarnas sida för de europeiska institutionernas arbete och nytt förtroende för den europeiska politiken, är en av de viktigaste uppgifter vi står inför. Kommissionen har åtagit sig denna uppgift, och utkastet till det totala paketet med de inre reformerna dokumenterar detta. Parlamentet har åtagit sig denna uppgift, och föreliggande betänkande utgör ett imponerande bevis för det. Jag vill ge föredraganden kommissionens erkännande för att hon på nytt har ägnat sig åt den verkligt svåra frågan om vilka rättsliga grunder, vilka institutionella ändringar som kan göras för att intensifiera bekämpningen av de bedrägerier som drabbar Europeiska unionen. Alla medlemsstater har i och med ratificeringen av Amsterdamfördraget intygat att de vill ge bekämpningen av bedrägerier mot Europeiska unionens ekonomiska intressen samma prioritet som bekämpningen av bedrägerier som drabbar dem själva, men i realiteten har fortfarande enbart de första fyra medlemsstaterna ratificerat det beslutade avtalet. Kommissionen är helt överens med föredraganden om att denna situation inte är acceptabel. En rättsakt, ett direktiv, där åtalspunkter i samband med bedrägeri, exempelvis penningtvätt eller korruption, definieras enhetligt och där förpliktelsen till rättsliga åtgärder fastställs som ett bindande mål, kan här innebära ett viktigt steg, och jag kommer därför att föreslå kommissionen att den mycket snart skall granska detta steg. OLAF, den europeiska byrån för bedrägeribekämpning, är ett av kommissionens viktigaste instrument för att uppfylla sitt åtagande att bekämpa bedrägerier. Kommissionen har därför inte accepterat att de båda europeiska bankerna Europeiska centralbanken och Europeiska investeringsbanken har bestridit OLAF:s rätt att undersöka även dessa båda institutioner, under hänvisning till sin oberoende ställning. Kommissionen har därför vid sitt senaste sammanträde beslutat om ett överklagande mot dessa båda banker, och jag hoppas att parlamentet godkänner denna åtgärd. Den andra rekommendationen i föreliggande betänkande gäller granskningen av rättmätigheten i OLAF:s undersökningsåtgärder i de olika europeiska institutionerna. Övervakningskommittén för OLAF, som inrättades samtidigt med OLAF, har till uppgift att säkerställa OLAF:s oberoende, men den kan inte utöva den verksamhet som nämns i betänkandet, att kontrollera OLAF:s interna utredningsarbete. Här är jag fullständigt överens med övervakningskommittén och med föredraganden. Det betyder att det här finns en brist som måste åtgärdas, och jag kommer med tanke på en vidareutveckling att granska den väg som föreslås i betänkandet. Jag vill dock be om en sak: Jag tror att man måste förhindra att debatten om en utvidgning av den rättsliga grunden för OLAF leder till missuppfattningen att OLAF nu inte skulle ha tillräcklig auktoritet. Nej, det får inte leda till att OLAF:s auktoritet undergrävs, och jag tror inte heller att föredraganden avser det. Därför ber jag er att helt och fullt stödja OLAF:s arbete även i dess nuvarande form.  Tack, kommissionär Schreyer. Omröstningen kommer att äga rum i morgon kl.  OMRÖSTNING   Heaton-Harris . Herr talman! Som en ordningsfråga skulle jag vilja be er om ett klargörande av arbetsordningen, nämligen artiklarna och De handlar båda om omröstning. Är det inte så att vid andra omröstningar än omröstningar med namnupprop skall omröstning först ske genom handuppräckning och först sedan, om det finns tvivel om utgången, skall vi använda det elektroniska voteringssystemet?  Kära kollega! Det stämmer att jag genomförde en omröstning med handuppräckning, eftersom ingen grupp hade begärt en omröstning med namnupprop. Som ni vet genomförs endast omröstningar med namnupprop och elektroniska omröstningar om kollegerna begär detta. I det här fallet kan jag försäkra er att det fanns en överväldigande majoritet för det direktiv som vi just har röstat igenom.  Herr talman, jag syftade inte på just denna omröstning utan på omröstningar i allmänhet. Det är uppenbart att vissa ordförande inte tittar på händerna, så att säga, utan går direkt till det elektroniska voteringssystemet. Jag undrade om detta är ett korrekt tillvägagångssätt. Jag vet att det tar längre tid, men borde vi inte alltid först räcka upp händerna?  Jag försäkrar er, kära kollega, att jag kommer att vara mycket uppmärksam på hur många händer som räcks upp. Jag hoppas att det blir många då det är dags för omröstning. Förslag till Europaparlamentets och rådets direktiv om tillnärmning av medlemsstaternas lagstiftning om märkning och presentation av livsmedel samt reklam för livsmedel - C-/ - /) Förslag till rådets förordning om genomförande av beslut //EG, Euratom om systemet för gemenskapernas egna medel - C-/ - /) Förfarande utan debatt Betänkande av Varela Suanzes-Carpegna för fiskeriutskottet om förslag till rådets förordning om slutande av det protokoll i vilket de fiskemöjligheter och finansiella motpartsmedel fastställs som föreskrivs i avtalet mellan Europeiska ekonomiska gemenskapen och Demokratiska republiken São Tomé och Príncipes regering om fiske utanför São Tomé perioden juni - maj - C-/ - /) Andrabehandlingsrekommendation från utskottet för regionalpolitik, transport och turism om rådets gemensamma ståndpunkt inför antagandet av Europaparlamentets och rådets direktiv om harmonisering av examineringskraven för säkerhetsrådgivare för transport av farligt gods på väg, järnväg eller inre vattenvägar )  Herr talman, mina damer och herrar! Beträffande den andra behandlingen kan kommissionen bara godkänna ett ändringsförslag som föreslagits av parlamentet. Detta förslag tar kommissionen upp och godkänner. Betänkande av Koch för utskottet för regionalpolitik, transport och turism om förslaget till Europaparlamentets och rådets direktiv om ändring av direktiv //EG om tillnärmning av medlemsstaternas lagstiftning om transport av farligt gods på väg - C-/ - /) Betänkande av Schroedter för utskottet för regionalpolitik, transport och turism om meddelandet från kommissionen - Strukturfonderna och samordningen med Sammanhållningsfonden - Riktlinjer för programmen för perioden - - C-/ - /) Betänkande av Berend för utskottet för regionalpolitik, transport och turism om den sjätte periodiska rapporten om den sociala och ekonomiska situationen i Europeiska unionens regioner - C-/ - /) Betänkande av von Wogau för utskottet för ekonomi och valutafrågor om kommissionens vitbok om modernisering av reglerna om tillämpning av artiklarna och i EG-fördraget - C-/ - /) Betänkande av Rapkay för utskottet för ekonomi och valutafrågor om den XXVII:e rapporten om konkurrenspolitiken - - C-/ - /)  Betänkande av Jonckheer för utskottet för ekonomi och valutafrågor om den sjunde översikten över statligt stöd i Europeiska unionen inom tillverkningsindustrin och vissa andra sektorer - C-/ - /)  Betänkande av Langen för utskottet för ekonomi och valutafrågor om kommissionens rapport om års genomförande av kommissionens beslut nr //EKSG av den december om gemenskapsregler för statligt stöd till stålindustrin - C-/ - /) Röstförklaringar- Egna medel   Europeiska unionen finansieras uppenbarligen med fyra slags egna medel. Men den europeiska budgeten grundas i själva verket på moms och BNI-uttag, framför allt sedan man övergav gemenskapspreferensen och flerfaldigade antalet frihandelsområden, och därigenom urholkade tullavgifterna och den gemensamma jordbruksskatten, vilka redan har decimerats av de allmänna preferenssystemen. Bedrägerier i fråga om gemenskapsmomsen och felaktiga beräkningar av BNI, som är det fjärde medlets beskattningsbara bas, påverkar i känsliga proportioner gemenskapens medel, såväl intäkterna som ur rättvisesynpunkt.  Det Europa som när federala anspråk finansieras därmed mer än någonsin som den enkla mellanstatliga organisation det egentligen är, men som det vägrar att vara. Det framgår tydligt i den förordning vi nu behandlar. Här ägnar man sig åt "bokföringen av de egna medlen", "tillhandahållandet" av dem och över "kontrollen" av de fastställda rättsenliga belopp som ställts till kommissionens förfogande. I den nyinrättade rådgivande kommittén ingår dessutom företrädare från de skattebetalande medlemsstaterna. Här är det långt till avarter som en "gemensam straffrätt", en "gemensam allmän åklagare" eller gemenskapspolis, i och med OLAF. Här finns det ännu ingen europeisk federal skatt. Men det stämmer att ett Europa med medlemmar fordrar en europeisk inkomstskatt, om det nu inte blir vinster som kommer att beskattas, eller en koldioxidskatt som finansierar års budget. Betänkande av Koch  Det är med stor tillfredsställelse jag välkomnar detta betänkande om en bättre harmonisering inom utbildningen av säkerhetsrådgivare för transport av farligt gods. Under de senaste åren har de nationella och internationella transporterna av farligt gods ökat avsevärt, vilket har ökat olycksriskerna. Vissa av olyckorna har berott på en otillräcklig kunskap om de risker som hänger samman med den här typen av transporter. Det har således visat sig nödvändigt att anta åtgärder - inom ramen för genomförandet av den inre marknaden - för att ombesörja ett bättre förebyggande av risker. Genom direktiv //EG uppfylldes det kravet. Följaktligen har de företag som transporterar farligt gods och de företag som genomför lastning och lossning i samband med sådana transporter med rätta sett sig tvingade att respektera regler om riskförebyggande, vare sig det gäller transporter på väg, järnväg eller inre vattenvägar. För att göra det lättare att förverkliga detta mål, föreskrev direktiv //EG att de säkerhetsrådgivare som utses för transporter av farligt gods skall ha en lämplig yrkesutbildning. Målet med denna yrkesutbildning för rådgivare skulle vara en kunskap om de viktigaste lagar, förordningar och bestämmelser som gäller för dessa transporter. Detta utgjorde ett framsteg för några år sedan, men så småningom uppstod problem eftersom det saknas specifika bestämmelser om harmoniseringen av examineringsvillkoren. Det föreföll därför nödvändigt att komma tillrätta med den svagheten, för att nå en högre och enhetlig utbildningsnivå för säkerhetsrådgivare, men också för att undvika skillnader mellan utbildningskostnader och följaktligen en inverkan på konkurrensen mellan medlemsstaternas företag. Kommissionens förslag syftar till att garantera en enhetlig utbildning av säkerhetsrådgivarna. Förslaget avgränsar minimiinnehållet i en examen och fastställer den behöriga myndighetens uppgifter, såväl som vilka krav som skall uppfyllas av examineringsorganen. Parlamentet har ställt sig positivt till denna text. Men det har ändå lagt fram flera ändringsförslag, varav de flesta har införlivats i rådets gemensamma ståndpunkt, t.ex. att det skall vara nödvändigt att genomföra en fallstudie och ge utlåtande om tillstånd till vissa dokument inom ramen för en "specificering av de examineringsformer som examineringsorganet föreslår". Jag ger för övrigt mitt stöd till att tidsfristen för genomförandet av dessa bestämmelser skjuts upp till tre månader efter det att direktivet har trätt i kraft, med hänsyn till vad som är realistiskt. Jag vill avsluta genom att insistera på det faktum att rådgivarnas yrkeskvalifikationer kommer att bidra till en förbättrad servicekvalitet till användarnas fördel, och det kommer att minimera de olycksrisker som en försämrad miljö kan medföra liksom de allvarliga skador vilka kan skada den fysiska integriteten hos alla de personer som kan komma i kontakt med farligt gods. Betänkande av Koch  I oktober förra året uttalade jag mig om Hatzidakisbetänkandet om transport av farligt gods på järnväg. Mina synpunkter i dag står inte långt ifrån dem jag hade då. De kan sammanfattas på följande sätt: jag beklagar att vi ständigt skjuter upp antagandet av harmoniserade normer på ett så avgörande område som transport av farligt gods. Det skadar människors säkerhet och miljön. Jag vill erinra om att ett direktiv om tillnärmning av medlemsstaternas lagstiftning om transport av farligt gods på väg trädde i kraft den januari Det innehåller ett antal övergångsbestämmelser som var giltiga fram till den januari Från och med det datumet borde vi ha uttalat oss om ett förslag från Europeiska kommissionen, med syftet att få dessa undantag att upphöra. Enligt det nuvarande förfarandet är det Europeiska standardiseringskommittén som föreslår normer på det här området. Dessa upptas sedan i Europeiska överenskommelsen om internationell transport av farligt gods på väg, som undertecknades i Genève och tillämpas i hela Europa, och vars bestämmelser utgör grunden för den lagstiftning som är tillämplig i Europeiska unionen. Men CEN har inte kunnat utföra sitt arbete inom den anvisade tiden. Syftet med det förslag från kommissionen som vi diskuterar i dag är därför att ändra på direktivet för att lösa problemen på kort sikt, och inte att sätta punkt för övergångssystemet, vilket borde ha varit fallet! Precis samma sak hände när det gällde transport av farligt gods på järnväg, fast med en skillnad: en tidsfrist fastställdes. I dag har vi inte den blekaste aning om när CEN kommer att kunna ge oss konkreta förslag. Fram till dess är det egentligen onödigt för medlemsstaterna att ändra sina nationella bestämmelser. I betänkandet accepteras också att man inför en viss flexibilitet, och man tillerkänner staterna möjligheten att anta eller tillämpa olika normer. Medlemsstaterna skulle således kunna fortsätta att tillämpa sina egna normer för vissa transportabla tryckbärande anordningar, eftersom de europeiska normerna inte är tillräckliga i det fallet. Staterna kan också anta olika bestämmelser för transporter av lokal art och enstaka transporter. Med denna röstförklaring vill jag i dag uttrycka mitt djupa missnöje och min stora oro. Betänkande av Schroedter  Herr talman! Jag skulle vilja lägga tyngd bakom min röstförklaring genom denna muntliga förklaring med anledning av Schroedterbetänkandet om den regionala utvecklingen. Jag vill uppmana såväl medlemsstaterna som kommissionen att ägna tillräcklig uppmärksamhet åt de stora välfärdsskillnader som finns kvar mellan de olika regionerna i Europa. Det gäller inte bara skillnaden i inkomst per capita, utan det är framför allt de stora skillnaderna beträffande sysselsättning som fortsätter att vara en källa till oro. Trots det faktum att gemenskapen, bland annat via strukturfonderna, lägger ned avsevärda summor på att bekämpa skillnaderna mellan chanserna till utveckling för våra regioner i Europa kvarstår dessa skillnader. Det gör att jag ställer mig frågan om inte gemenskapen bör lägga om kursen på ett mer drastiskt sätt, och på grundval av mycket strikta utvärderingar bör övergå till en kursändring och till en ändring av målsättningarna som gör det möjligt att bedriva en effektivare kamp mot skillnaderna i välfärd och sysselsättning.  Herr talman! Vad gäller Schroedters betänkande är jag medveten om, och har fått bekräftat av Barnier, att reglerna om komplementaritet vad strukturfonderna beträffar bara kan tillämpas på medlemsstatsnivå och inte är tillämpliga på ett transitivt och öppet sätt inom medlemsstaterna till förmån för självstyrande regioner såsom Wales eller Skottland. Jag tycker att detta är mycket otillfredsställande. Jag hoppas att vi kan ompröva denna fråga vid ett senare tillfälle. Jag vill göra klart att jag har denna viktiga invändning även om jag röstade för betänkandet.  . I Schroedters betänkande talar man om behovet att främja partnerskap vad beträffar ianspråktagandet av EU:s strukturfonder för perioden - Jag anser att detta är särskilt viktigt eftersom medlen i EU:s strukturfonder alltid används på ett sätt som maximerar olika regioners ekonomiska utveckling när lokala och regionala myndigheter är involverade i beslutsfattandet om hur dessa fonder skall användas. I egenskap av ledamot av Europaparlamentet för Leinsters valkrets har jag alltid hävdat behovet av att förverkliga lokala initiativ som stöds av nationella EU-fonder. Jag anser att den irländska regeringen och Europeiska kommissionen och olika EU-regeringar inte själva kan besluta om specifika utgiftsprioriteringar. Jag anser att lokala myndigheter och grupper från den privata sektorn och frivilligsektorn bör vara fullt involverade i beslutsfattandet om hur de europeiska strukturfonderna skall användas. Vi har till exempel sett vilken framgång programmen Leader I och II har haft i Irland i form av de arbeten som har skapats genom dessa program på den irländska landsbygden och inom Europa. Programmet Leader III skall verkställas någon gång senare i år. Kärnan i Leader-programmet är att ge offentliga, privata och ideella grupper möjlighet att slå ihop sina resurser så att en permanent och hållbar sysselsättning skapas i små och medelstora företag på landsbygden. Detta är ett klassiskt exempel på hur partnerskapskonceptet fungerar, och sådana program måste ingå i dess befogenheter. Den europeiska fonden för fred och försoning har också varit framgångsrik när det gäller att skapa arbetstillfällen i Irlands gränsområden. Även här finns ett aktivt deltagande från offentliga, privata och ideella grupper vilka lämnar förslag om hur särskilda fondmedel bäst kan användas för att understödja olika lokala projekt för att skapa sysselsättning i denna region. Under nästa runda för EU:s strukturfonder - kommer andra EU-initiativ såsom "Equal" och "Urban" att vara i full gång. Dessa initiativ måste också involvera för att identifiera var de europeiska strukturfonderna kommer bäst till nytta. Föredraganden hänvisar till behovet att skapa en samordnad inställning till planer och program för nya EU-strukturfonder. De måste främja ett decentraliserat, effektivt och mångsidigt partnerskap grundat på kunskaperna och engagemanget inom regionala och lokala myndigheters alla sektorer. Detta är mycket känsligt eftersom avgörande ekonomiska och sociala problem i vårt land inte kan lösas om det inte finns en samordning av nationell, europeisk och lokal bidragsgivning.  Detta betänkande föranleder följande fråga: vilket är regionalpolitikens existensberättigande? För att minska de regionala skillnaderna givetvis. Men det hänger framför allt samman med den europeiska marknaden, som a priori skall garantera oss en bättre fungerande ekonomi, men som också kan vara en källa till orättvisor. Jacques Delors brukade säga att marknaden är närsynt, därav den politiska nödvändigheten av att minska skillnader. Det handlar om den solidaritet som är ursprunget till den europeiska sociala modell som vi alla försvarar, och som har gett upphov till den ekonomiska och sociala sammanhållningen. Det verkliga politiska målet, på samma sätt som när det gäller ekonomi och valutafrågor, är något som utvecklas i samarbete med medlemsstaterna, regionerna och de lokala myndigheterna. Kommissionens uppgift är att med hjälp av riktlinjer visa medlemsstaterna vilken linje som skall följas, för att de eftersträvade målen skall uppnås inom ramen för programplaneringen. Därför kommer jag att stödja detta betänkande, samtidigt som jag beklagar, av skäl som har att göra med tidsplanen, att Europaparlamentet inte rådfrågades förrän mycket sent i fråga om de riktlinjer som skall hjälpa medlemsstaterna, regionerna och de lokala myndigheterna med programplaneringen av mål , och I övrigt önskar jag att kammaren också tar hänsyn till yttrandet från utskottet för sysselsättning och sociala frågor, vilket tillfogar en reflektionsplan för centrala frågor såsom bekämpningen av social utslagning, stödet till den sociala ekonomin och genomförandet av sysselsättningsstrategin. Schroedters arbete är ett steg mot en större öppenhet och effektivitet inom ramen för de strukturella stöden. Hon sätter värde på den växande och ytterst viktiga roll som samtliga aktörer har, och särskilt våra lokala partner - de enda som kan definiera specifika frågor och sociala problem. Därför vill vi försäkra oss om att de partnerskap som skall genomföras blir verkliga partnerskap, decentraliserade partnerskap som involverar samtliga berörda aktörer, och därför omformulerar vi vårt krav på att det skall inrättas ett centrum för förvaltning av strukturstöden i medlemsstaterna, med uppdraget att samordna genomförandet och förvaltningen av stöden. För det ändamålet krävs det att utvärderingskommittéerna står öppna för Europaparlamentets ledamöter, föreningar, näringsidkare som berörs av projekten samt det civila samhället. Dessa riktlinjer är ett steg för att göra gemenskapens strukturstöd effektivare. Ändras de enligt Schroedterbetänkandet, går de i rätt riktning. De uppmanar också till en allmän debatt om sammanhållningspolitikens framtid efter år , men det är en annan debatt. Låt oss stödja detta första steg i väntan på den.  . I detta betänkande krävs drastiska nedskärningar av det illegala statliga stöd vissa medlemsstater delar ut. Även om jag helhjärtat stöder detta syfte skulle jag mycket hellre se att ett sådant stöd avskaffades helt. Enligt min mening är illegalt statligt stöd inte mycket bättre än statligt sponsrad social dumpning. Vi är alla emot social dumpning när förövaren är den välmående bilindustrin, då måste vi också vara emot den när förövaren är en regering. Om vi skall kunna få en effektiv inre marknad som gör den europeiska industrin konkurrenskraftig globalt och skapar välstånd och sysselsättning för alla européer måste vi ha en jämn spelplan. Illegalt statligt stöd däremot förstör konkurrenskraftiga företag och skapar arbetslöshet. Det finns förstås fall där statligt stöd kan vara nödvändigt och legitimt, för att till exempel hjälpa företag vid omstruktureringar. I alla sådana fall måste dock strikta kriterier uppfyllas och tillstånd från Europeiska kommissionen inhämtas i förväg. Oavsett om vi talar om nötkött till Frankrike eller mutor till industrin får inte EU:s medlemsstater tillåtas att driva gäck med lagen. Jag stöder med entusiasm förslaget i betänkandet att offentliggöra en "resultattavla" som visar det statliga stödet per medlemsstat. Länder som hävdar att de ligger i Europas hjärta men som systematiskt bryter mot dess regler bör demaskeras och deras hyckleri avslöjas. Medlemsstaterna kan inte tillåtas proklamera europeisk solidaritet offentligt och samtidigt försöka underminera den inre marknaden privat. Jag blir något uppmuntrad av det faktum att nivån på det statliga stödet till industrin i Europa tycks minska. Emellertid återstår mycket att göra, och jag uppmanar kommissionen att vara mycket tuffare när den exponerar Europas bidragsnarkomaner.   - Eftersom kommissionens viktigaste instrument för att övervinna de regionala skillnaderna är strukturfonderna och Sammanhållningsfonden, är det väsentligt att Europaparlamentet deltar i utformandet av dess allmänna vägledande riktlinjer utan att det sker på bekostnad av subsidiariteten, då fastställande av utvecklingsstrategierna i varje land är medlemsstaternas sak. Tyvärr har Europeiska kommissionen redan gått framåt med sina riktlinjer och parlamentets ståndpunkt är inte mycket värd för programmen under perioden - Det är dock viktigt att trycka på betydelsen av att dessa fonder först och främst prioriterar utvecklingen i de länder och regioner som har störst svårigheter och i gemenskapens yttersta randområden, vilket Portugal och regionerna Azorerna och Madeira är exempel på, för att uppnå ekonomisk och social sammanhållning. I själva verket uppfyller inte kommissionens riktlinjer dessa mål helt. Det är också viktigt att det finns precisa indikationer och tillräckliga medel för att skapa kvalitativ sysselsättning med rättigheter liksom för att effektivt främja lika rättigheter och möjligheter, stödja en social och solidarisk ekonomi, landsbygdens utveckling, de små och medelstora företagarna, samt för att förbättra livskvaliteten för stadsbefolkningen i fattigare områden, främst inom området för bostäder som subventioneras med allmänna medel, för att härigenom uppnå en hållbar utveckling i städerna.  . Om innehållet i artikel i EG-fördraget syftar till att främja en harmonisk utveckling av hela gemenskapen, så måste vi tyvärr konstatera att vi fortfarande är långt från målet att utjämna skillnaderna. Det är till och med så, till exempel för de italienska områden som återförts till mål , att skillnaderna paradoxalt nog ökar, framför allt på grund av att de lokala organisationernas förmåga att hantera gemenskapens rutiner fortfarande är bristfällig och att det råder ett permanent kaos när det gäller förvaltningen. Trots ingreppen i regelsystemet har vi ännu inte lyckats få gemenskapens strukturer att arbeta snabbare. Om man inte förenklar byråkratin så blir det svårt att uppnå gemenskapens mål, som är att genomföra reformer präglade av effektivitet och koncentration. I det avseendet är kommissionens dokument bristfälligt, eftersom här inte finns några som helst rekommendationer till medlemsstaterna om hur man skall kunna förenkla nationella regler och rutiner när det gäller hur de nationella myndigheterna skall presentera och informera om olika projekt, eller när det gäller finansiering, genomförande och kontroll. Små och medelstora företag, mikroföretag och hantverkare är fortfarande "svaga subjekt", eftersom de hinder som finns i regler och byråkratiska rutiner i vissa medlemsstater, bland annat Italien, just för dem gör det betydligt svårare att få tillgång till strukturfonderna. Ett viktigt handicap är regionernas och andras oförmågan och bristande möjligheter att planera i god tid, varför kommissionen, som på grundval av beslutet om riktlinjer / hade kunnat rådfråga parlamentet i god tid, i själva verket hittade ett bekvämt alibi när man inrättade den förkortade planeringsfasen i medlemsstaterna och offentliggjorde riktlinjerna redan i juli , dvs. innan det nyvalda parlamentet hade inlett sitt arbete. På det viset hindrade man parlamentet att påverka riktlinjernas utformning. Av den anledningen blir halvtidsbedömningen av artikel i förordningen / betydelsefull. De nuvarande riktlinjerna utmärks generellt sett inte av klarhet och öppenhet. Trots att det är en viktig fråga berör de bara ytligt möjligheten att mäta de framsteg som gjorts utifrån verifierbara mål och i enlighet med gemenskapspolitikens strategier, och man uppehåller sig inte i tillräckligt hög grad vid utvidgningens effekter, och inte heller innehåller riktlinjerna specifika föreskrifter eller förtydliganden i frågan, vare sig för de regionala och nationella myndigheterna eller för kandidatländerna. Men oavsett detta är vi trots allt positiva till att man i riktlinjerna ställer de geografiska målen åt sidan och riktar in sig på sektoriell politik. Även om detta, teoretiskt sett, kan uppfylla kravet på koncentration och därmed kravet att åtgärderna skall vara effektiva, så uppkommer spontant frågan om den nuvarande situationen i mål -området är sådan att den faktiskt gör en integrerad politik möjlig. För att fullfölja en sådan skulle det krävas ett operativt samordnande instrument för avsättningarna. Vi kan därför, i princip, ge ett positivt svar på kommissionens begäran att få inrätta ett centrum för att främja strukturen i medlemsstaterna, men enbart genom att samordna förverkligandet och genomförandet av strukturella insatser på plats, så att ett sådant centrum inte blir till ett instrument för centralisering på övernationell nivå och att det garanterar att uppmärksamheten verkligen riktas mot de områden - jag säger det ännu en gång - som på grund av ett antal samverkande negativa faktorer ännu inte har nått upp till rätt nivå när det gäller att utnyttja strukturfonderna, för annars skulle det faktum att man ersätter det geografiska målet med sektorpolitik kunna sluta i en åtgärd som i själva verket blir negativ. Riktlinjerna innebär, i det skick de godkänts av kommissionen, en allvarlig begränsning eftersom de i stället för att uppfylla syftet att ange en inriktning räknar upp en katalog av tänkbara föreskrifter, en katalog som, eftersom den inte är prioriterad, i själva verket skulle kunna få medlemsstaterna att gå vilse genom att rikta deras uppmärksamhet mot ett brett urval av olika förslag, vilket skulle stå i strid mot den önskvärda koncentrationen. Vi skulle kunna säga att det verkar som om man ännu en gång har förlorat en chans att effektivt verka för en hållbar utveckling i städerna genom att bromsa den tilltagande urbaniseringen och den därmed följande förstöringen av landskapet. Man har inte i tillräckligt hög grad tagit hänsyn till betydelsen av generella subventioner, något som skulle kunna visa sig mycket användbart för att återskapa en balans mellan stad och land och dessutom vill man inte ge de lokala myndigheterna rätten att självständigt bestämma villkoren för en utveckling av sina territorier på kort sikt och genom egna åtgärder bidra till strukturfondernas reformansträngningar och till att målen effektivitet, koncentration och en snabbare byråkrati uppnås. Landsbygden måste äntligen betraktas som en tillgång som vi hela tiden måste investera mera i så att vi ger ungdomarna en anledning att stanna på landsbygden för att på så vis undvika att den faller sönder ekonomiskt och socialt. Det är ett numera välkänt faktum att för att uppnå det målet måste man i landsbygdsområdena skapa arbetstillfällen som inte bara är knutna till det traditionella jordbruket - även om det också är viktigt för att skydda miljön och den biologiska mångfalden - utan snarare inom sektorer som turism, idrott, kultur, miljö, små och medelstora företag, tjänster. Ett verkligt tomrum finns det i riktlinjerna på grund av bristen på konkreta förslag för att förverkliga samordningen mellan strukturfonderna och en strategi för ökad sysselsättning, en samordning som, just därför att den tillämpas för första gången under programperioden -, förutsätter att medlemsstaterna har behov av "riktlinjer". Det bör även understrykas att kommissionen ännu en gång undviker problemet med konkreta åtgärder inom området lika möjligheter. Slutsatsen blir att detta är ett dokument som inte är särskilt tillfredsställande och i vissa avseenden en ren besvikelse. Betänkande av Berend   - Vi stöder i det väsentliga den bedömning och de överväganden föredraganden gör angående den sjätte periodiska rapporten om den sociala och ekonomiska situationen och utvecklingen i Europeiska unionens regioner. Vi begränsar oss därför till att betona några aspekter. För det första, och som kommissionen själv säger, berodde de kraftiga framstegen i BNI per capita i vissa fattiga regioner mellan och i hög grad på att de nya tyska delstaterna togs med i beräkningarna av gemenskapens genomsnitt, från första året, vilket var uppenbart avgörande för den påtagliga minskningen av unionens BNI per capita. Därefter anser vi det vara av särskild betydelse att konstatera att återhämtningen som har skett i vissa regioner åtföljdes av en mycket liten ökning av sysselsättningen, något som därför kräver nya utvecklingsstrategier, med ett mycket större engagemang inom detta område. Denna situation talar emot en minskning av sysselsättningsskapande åtgärder till enbart medlemsstaterna, såsom föreslås i rapporten. Sist men inte minst, en hänvisning till föredragandens förslag om att denna typ av rapporter i framtiden, bland andra aspekter, också skall innehålla en analys av hur sammanhållningen mellan regioner i varje land utvecklas. Den mängd olika situationer och olika utvecklingsmönster som region för region uppvisas inom samma land, kräver i själva verket en fördjupad analys av denna fråga som gör det möjligt att förändra regionalpolitiken för att garantera sammanhållningen också inom varje medlemsstat.  Berendbetänkandet erbjuder oss en intressant analys av den ekonomiska situationen och utvecklingen i Europeiska unionens regioner. Men den franska delegationen i Gruppen Unionen för nationernas Europa tar avstånd från vissa av de påståenden som finns i betänkandet. Punkt "påpekar att det särskilt behövs en konsolidering av budgeten såsom förutsättning för att den ekonomiska och monetära unionen och utvidgningen av unionen skall kunna genomföras med framgång". När medlemsstaterna är förpliktade att genomgå en strikt finansiell bantningskur för att uppfylla konvergenskriterierna - det var för övrigt berättigat att de själva ansträngde sig för det - ger federalisterna prov på en mycket förvånande ekonomisk glupskhet. För att visa att man erkänner EMU:s och sammanhållningspolitikens misslyckande, säger man att bristen på uppnådda resultat beror på en brist på pengar. Alla tävlar vältaligt om att kräva mer medel, men det finns ingen som funderar på om de utbetalade pengarna är effektiva. Vad skall man säga om ett budgetförfarande som går ut på att fastställa utgiftsmål i stället för utgiftstak, att - kosta vad det kosta vill - söka efter projekt för att med alla krafter spendera de anslagna medlen, i stället för att bevilja medel till befintliga projekt? Utgiften blir ett mål i sig och ett bevis på att ett program har lyckats. Den statistik som Europeiska kommissionen offentliggör i sin sjätte översikt visar trots allt, vilket Berend underströk, den förda politikens begränsningar. Europeiska unionens rikaste regioner har ökat i betydelse mellan och , vilket vittnar om att rikedomar, arbetstillfällen och aktiviteter har koncentrerats till vissa områden: Hamburg, Bryssel, Anvers, Luxemburg, Ile-de-France, Darmstadt, Oberbayern, Bremen, Wien, Karlsruhe och Emilia-Romagna. I motsats till vad föredraganden hävdar, kommer Ekonomiska och monetära unionen att bidra till flykten från de mest avlägsna, mest lantliga och minst befolkade regionerna, till förmån för unionens centrala linje . De fattigaste regionerna kommer steg för steg i kapp utvecklingsmässigt. Genomsnittet för de tio fattigaste regionerna uppnådde procent av gemenskapens BNP år År låg det på procent. Framstegen är särskilt tydliga i Portugal och Irland. Om de rikare blir allt rikare och de mycket fattiga blir mindre fattiga, verkar det som om genomsnittsregionerna, de som lyder under mål , i realiteten har fått en lägre BNP, i vissa fall en icke försumbar minskning, samt försämrade sysselsättningsförhållanden. Det är särskilt tydligt i Frankrike: i regionen Champagne-Ardennes, som jag har den äran att företräda, har BNP minskat från till procent av EU-genomsnittet, i Pays-de-Loire har den sjunkit från till procent, i Auvergne från till procent. Detta är en generell tendens, som varken besparar Rhône-Alpes eller Alsace. Den bekräftas i Sverige och Finland, länder där arbetslösheten under de senaste åren har ökat i oroande proportioner, liksom i flera av Förenade kungarikets regioner. Därför kan det tyckas märkligt att mål - vilket anslås till industri- och landsbygdsregioner som genomgår en ekonomisk omstrukturering - offrades i reformen av strukturfonderna till förmån för mål och : för perioden - ligger dess totalanslag på , miljarder ecu, en siffra som i princip är densamma som för perioden - De landsbygdsregioner som är berättigade till mål b kan räknas till de främsta offren för denna situation: i Frankrike kommer procent av den befolkning som är berättigade till strukturfonder att förlora sin rätt vid övergångsperiodens slut. Denna siffra är mycket högre i vissa regioner, såsom Pays de la Loire, Alsace och Basse-Normandie, högerns väljarbastioner som fallit offer för den pluralistiska vänsterregeringens politiskt förslagna klientilism. Med stöd av sådana beslut är det tveksamt om regionalpolitiken kan bidra till en harmonisk fysisk planering i Europeiska unionens medlemsstater. Betänkande av von Wogau  Med hänsyn till sysselsättningsläget i gemenskapen och Europeiska unionens uttalade ambition att resolut bekämpa arbetslösheten, bör kommissionens analys av koncentrationer ta hänsyn till andra faktorer än konkurrensen. Som ett exempel skall jag ta upp företaget ABB-Alsthom Power, som har en stor delegation anställda från hela Europa närvarande i dag i Strasbourg. Ledningen i ABB-Alsthom Power, ett resultat av en fusion som genomfördes i juni , har tillkännagivit en omstrukturering som redan nu innebär att arbetstillfällen kommer att avvecklas i ett antal länder. Denna ödesdigra situation för sysselsättningen föranleder flera frågor, bl.a. om vilken information som har tillhandahållits det europeiska företagsrådet, som har funnits sedan Och det förutsätter en förnyelse och förstärkning av gemenskapens direktiv om europeiska företagsråd. Det förutsätter också en kontroll av koncentrationer, vilken skall ta hänsyn till sysselsättningen, miljön och konsumenterna. Eftersom betänkandet från utskottet för ekonomi och valutafrågor är otillräckligt ur den synvinkeln, har jag avstått från att rösta.   - När kommissionen försöker tillämpa subsidiaritetsprincipen på gemenskapens konkurrenspolitik, decentraliserar man ansvaret för beslut och missbruk av dominerande ställning vad gäller företagsavtal som skapar snedvridning på marknaden, till nationella myndigheter och domstolar även om de fortfarande hör till anmälningssystemet för frågor om företagskoncentration och statligt stöd. Den ståndpunkt som nu har intagits är en strävan att skapa snabbare och billigare former för tillämpningen av konkurrenspolitiken, genom att EG-rätten tillämpas av de nationella domstolarna och inte av EG-domstolen, och även en inriktning mot specialdomstolar. Denna partiella åternationalisering av konkurrenspolitiken kan medföra ökade kostnader för medlemsstaterna. Å andra sidan, vilket föredraganden erinrar om, har ofta statliga monopol, i konkurrenspolitikens namn bytts ut mot privata monopol med privatisering av viktiga statliga sektorer och företag, så som är fallet i Portugal, med negativa följder för landet och för dess arbetare.  Kommissionens vitbok om en modernisering av reglerna om tillämpning av artiklarna och i EG-fördraget föreslår självklart inte en "åternationalisering" av konkurrenspolitiken, vilket vissa i Europaparlamentet fruktar. Men den låter ana ganska intressanta utvecklingsmöjligheter för Europeiska unionen. Kommissionen konstaterar att dess enheter översvämmas av förhandsanmälningar om avtal mellan företag som skulle kunna snedvrida konkurrensen, och fruktar att de kommer att bli fler när nya medlemmar tillkommer. Den föreslår därför att man avskaffar det nuvarande systemet, dvs. att dessa avtal skall godkännas i förväg, och att tillämpningen av konkurrensreglerna skall decentraliseras till medlemsstatsnivå. Det mest anmärkningsvärda är enligt min mening den signal som detta förslag ger oss: kommissionen föregriper utvidgningens konsekvenser och anser att den med nödvändighet, ja nästan med automatik, förutsätter en reform av det centraliserade systemet. Denna reform består givetvis i en uppmjukning och inte en nedmontering. På papperet skall kommissionen behålla kontrollen och den centrala ledningen i det nya systemet. Betänkandet av von Wogau, som Europaparlamentet just har röstat igenom, uppmuntrar för övrigt kommissionen på den punkten. Men samtidigt kan man lätt se att det sammanbrott som utvidgningen medför kan leda till en begränsning av gemenskapens behörigheter, och till en utvidgad subsidiaritet. Det är ett annat Europa som på sikt kan komma att ta form. Är det förresten inte just det som skrämmer vissa socialister i Europaparlamentet? De tyska socialdemokraterna röstade emot betänkandet av von Wogau, eftersom de anser att det skulle sönderdela den europeiska konkurrenspolitiken, i klartext skada den likriktande överstaten. Märkligt nog har ett arbetsgivarparti anslutit sig till dem, eftersom det föredrar det europeiska systemet med "en enda lucka", vilket för dem verkar vara mer ekonomiskt och mer stabilt juridiskt sett. Det är faktiskt en fördel med det nuvarande systemet. Men ur en annan synvinkel bör man också betänka att starten av den decentralisering som inleds i dag på sikt kan leda till en större frihet när det gäller hänsynstagandet till varje lands behov, något som kommer alla till del. Betänkande av Rapkay  De förtroendevalda i Lutte Ouvrière kommer inte att rösta för dessa betänkanden om den europeiska konkurrenspolitiken. Konkurrensen, dvs. det krig som de stora företagen för sinsemellan, tar sig ständigt uttryck i uppsägningar, nedläggningar av företag, för att inte tala om ett oändligt slöseri när det gäller utnyttjandet av den produktiva kapaciteten. Vi har fått ytterligare ett exempel på detta i och med att trusten ABB Alsthom Power kommer att avveckla arbetstillfällen i Europa. miljoner arbetslösa, miljoner fattiga i Europeiska unionen, som trots allt är en av de rikaste regionerna i världen: däri ser vi resultatet av den konkurrens som EU-institutionerna har för avsikt att främja. Kommissionens vilja att reglera konkurrensvillkoren på den europeiska marknaden är löjeväckande, för den enda lag som konkurrensen lyder under är djungelns lag, dvs. att de mäktigaste krossar eller slukar de svagaste. Det är upprörande, framför allt ur en social synvinkel. Europeiska kommissionens rapport visar utan omsvep att unionens institutioner endast intresserar sig för de stora kapitalistiska företagsgrupperna, som hänger sig åt detta ekonomiska krig och inte på något sätt åt de offer som de själva skapar. Ingenting för att förhindra arbetslöshetens utbredning, ingenting för att skydda löntagarna, ingenting för att förhindra att de stora företagen driver en del av befolkningen till armod enbart för att skapa ännu större rikedomar för sina aktieägare! Skall vi medge att det finns en fördel med denna rapport, är det att den visar för samhällets arbetande majoritet att den inte kan hoppas på att EU-institutionerna kommer att upprätthålla, och än mindre förbättra deras levnadsvillkor.   - När föredraganden uttalar sig om kommissionens årliga rapport om konkurrenspolitiken, påminner han om att konkurrenspolitiken inte kan separeras från social- och miljöpolitiken, utan bör bidra till full sysselsättning, ekonomisk och social sammanhållning, miljöskydd och konsumentskydd. När föredraganden diskuterar vissa väsentliga instrument för att uppnå de nämnda målen begränsar han sig emellertid praktiskt taget till att kritisera vissa aspekter av de otillåtna statliga stöden och att kräva en harmonisering av bestämmelserna om återbetalning av otillåtna statliga stöd, och ifrågasätter därigenom rätten för de ekonomiskt och strukturellt svagaste medlemsstaterna att stödja ekonomiska sektorer som blivit offer för avreglering och internationell konkurrens. Å andra sidan ignorerar föredraganden de främsta orsakerna till snedvridningen av konkurrensbestämmelserna, nämligen: den ökade företagskoncentrationen och dess konsekvenser för snedvridning av konkurrensbestämmelserna; förvandlingen av statliga företag till privata monopol med allvarliga sociala följder, framför allt för sysselsättningen och priset för offentlig service; olika monopolistiska gruppers missbruk av dominerande ställning genom oacceptabla metoder på miljöområdet och det sociala området, inklusive uppsägningar av tusentals arbetare. Därav vår röst emot detta betänkande.  Genom att rösta emot detta betänkande gör vi oss till talesmän för alla dem som, i Seattle och överallt i Europa, har markerat sitt motstånd till en värld som reduceras till en strikt handelslogik. Vi röstar mot detta betänkande med omsorg om utvecklingen av de allmännyttiga tjänsterna, och i synnerhet till minne av offren för tågolyckan i Paddington. Deras död var inte ett olycksöde utan berodde på en absurd iver att konkurrensutsätta det som borde regleras. Detta betänkande är i grunden en lågt stående text, som endast inspireras av djungelns lag, för konkurrens kan inte lösa något av de problem som mänskligheten står inför vid detta sekelskifte. Vare sig det handlar om balansen i biosfären, att främja kulturen eller samarbeta med tredje världen, är en överdriven konkurrens en faktor som hänger samman med tillbakagång och osäkerhet. Och de miljoner arbetslösa i Europa, tror ni att de är offer för en alltför blygsam tillämpning av konkurrenspolitiken? Vi är övertygade om motsatsen, och vi anser inte heller att de statliga stöden per definition är för stora. Enligt vilken dogm eller vilka effektivitetskriterier skulle de vara för stora? Anser ni slutligen att det efter Seattle är seriöst att förespråka en utvidgad roll för WTO? Endast de multinationella bolagens juridiska rådgivare kan ge prov på en sådan envishet. Betänkande av Jonckheer  Jag gläder mig åt kvaliteten på den sjunde översikten över statliga stöd i EU och att den numera publiceras årligen, samt åt det faktum att generaldirektoratet för konkurrens använder sin webbplats för att ge både övergripande och mer detaljerad information till allmänheten. Jag tycker att föredraganden har en bra syn på statliga stöd, och jag vill gratulera honom till det. Man tenderar alltför ofta att sammanblanda statliga stöd med åtgärder som snedvrider konkurrensen. Visserligen är en effektiv konkurrenspolitik en förutsättning för att den inre marknaden och den ekonomiska och monetära unionen skall fungera väl. Samtidigt är den här typen av stöd ibland nödvändiga, vilket föredraganden betonar, och bidrar inte bara till att särskilda företag kan överleva, utan också till en hållbar utveckling , tjänster av allmänt intresse samt ekonomisk och social sammanhållning . Det är likväl uppenbart att stöden måste kontrolleras, ett uppdrag som åligger Europeiska kommissionen. De stöd som unionens medlemsstater varje år anslår till de granskade sektorerna uppgick till totalt miljarder euro under perioden -, varav procent till tillverkningssektorn. Det är en avsevärd minskning i förhållande till den föregående perioden, - . De minskade stöden kan huvudsakligen förklaras med att stöden till Tysklands nya "länder" har gått tillbaka. I likhet med föredraganden beklagar jag att de siffror som presenteras i översikten inte täcker samtliga former av statliga stöd. Europeiska kommissionen bör snarast komma tillrätta med dessa brister. Den bör också samarbeta med medlemsstaterna för att i god tid förbättra kvaliteten på uppgifterna, dvs. inför den nionde översikten. Det vore bra om kommissionen offentliggjorde ett register som omfattar beloppen för statliga stöd per medlemsstat. Jag beklagar också att Europaparlamentet är helt utestängt från den rådgivande kommittén om statliga stöd. För att kompensera detta bör Europeiska kommissionen lägga fram regelbundna rapporter för oss. Jag skall avsluta om en aspekt av utnyttjande av statliga stöd som jag tycker verkar särskilt farlig: det gäller de stöd som leder till omlokaliseringar av företag från en medlemsstat till en annan, vilket riskerar att skapa en jakt på subventioner som inte tillför EU:s gemensamma mål någonting. Därför skulle jag önska att nästa rapport om statliga stöd innehåller en utvärdering av statsstödens effekter på sysselsättningen och mottagarländernas industri och hantverk. Betänkande av Langen  I den viktiga konkurrensdebatten uttalade jag mig i förmiddags om Langens text, som gäller tillämpningen av den sjätte regeln för stöd till stålsektorn under Precis som EG-domstolen slog fast i beslut av den maj är stålsektorn särskilt känslig för konkurrensrelaterade störningar. Därför var det berättigat att inrätta ett stödsystem för denna sektor, med ändamålet att garantera de livsdugliga företagens överlevnad, trots att artikel c i EKSG-fördraget förbjuder alla former av statliga stöd till stålsektorn. Detta är själva syftet med den sjätte regeln om stöd till stålindustrin. Samtidigt är det givetvis viktigt att förhindra att konkurrensvillkoren kränks och att marknaderna utsätts för allvarliga störningar, varför den här typen av stöd måste regleras. Det är således nödvändigt att även i fortsättningen begränsa de statliga stöden till att avse forskning, utveckling, miljöskydd samt stöd i händelse av företagsnedläggningar. På samma sätt är det ytterst viktigt att medlemsstaterna uppfyller sin förpliktelse att till kommissionen anmäla vilka stöd som beviljats deras stålföretag, vilket artikel i de aktuella reglerna föreskriver. Kommissionen föreslår att staterna skall sända in rapporterna inom två månader efter varje halvårsskifte, och under alla omständigheter en gång per år, utan att kommissionen skall behöva påminna dem om detta. I likhet med föredraganden gladde jag mig åt kommissionens rapport, men jag beklagade att den inte täcker alla aspekter av statliga stöd. Även om reglerna för stöd till stålsektorn formuleras på ett mycket tydligt sätt, har kommissionen vid ett flertal tillfällen godkänt stöd till stålföretag som inte tillhör de kategorier som åsyftas i reglerna. Med omsorg om jämlikhet borde reglerna för statsstöd antingen tillämpas strikt eller ändras, om kommissionen vill godkänna andra stöd än dem som just nu är rättsligt tillåtna. Slutligen problemet med att EKSG-fördraget löper ut. Stödsystemet bör finnas kvar efter år På denna punkt är det min uppfattning att endast en förordning från rådet kan ge erforderlig rättslig säkerhet och garantera ett formellt förbud mot alla de stöd som inte täcks av gemenskapens regler. Av alla dessa skäl har jag röstat för Langenbetänkandet, och jag förväntar mig nu att kommissionen bemöter våra förfrågningar och krav.  Oljebälte vid franska kusten Nästa punkt på föredragningslistan är kommissionens uttalande om oljebältet vid franska kusten. Härmed överlämnar jag ordet till kommissionens företrädare de Palacio, som får inleda debatten.  Herr talman! Jag vill börja med att tacka för att parlamentet gett mig möjlighet att tala om den katastrof som inträffat på den franska kusten till följd av förlisningen av oljetankfartyget Erika den december , något som har lett till att mer än kilometer av kusten har förorenats av den olja som rann ut, att tusentals fåglar har dött, och enormt negativa effekter för miljön och bevarandet av våra hav och hälsosamma kuster som uppfyller de minimikrav som bör kunna ställas i ett välutvecklat samhälle. Förlisningen av Erika utgör på sätt och vis en antites om det vi alla kämpar för: en hållbar utveckling, en utveckling med respekt för miljön. Det är ett tydligt exempel på ett brott mot detta sätt att betrakta utveckling och framsteg, ett tydligt exempel på hur det inte får gå till. Jag skulle kunna lägga ut texten om konkreta fakta som gjorde denna händelse möjlig. Det kommer jag inte att göra. Dessa fakta känner vi alla till, och det enda jag vill påpeka är att kommissionen känner samma indignation, inte bara som de som bor vid floden, som är de som i första hand har drabbats av katastrofen på den franska kusten, utan även som alla européer - och inte bara européer - inför en händelse som denna. Kommissionen visade omedelbart prov på sin solidaritet och har med alla tillgängliga medel försökt stödja bekämpandet av de tragiska följderna av olyckan. Enligt min uppfattning räcker det inte med att bekämpa följderna, utan det handlar om att komma med lösningar och förslag som gör att man på bästa sätt kan förhindra att dylika händelser upprepas. Det kan ur miljösynpunkt sägas att vår miljöansvariga kommissionär Wallström omedelbart efter förlisningen bildade en miljökrisgrupp i samarbete med och på begäran av de franska myndigheterna. Denna grupp startade arbetsgruppen "Havsföroreningar" och ställde de bästa europeiska experterna till de franska myndigheternas förfogande i kampen mot föroreningarna. Kommissionen medverkade även till att utveckla instrument för bekämpning av föroreningarna på platsen för katastrofen, genom att samordna insatserna från elva av unionens medlemsstater som till platsen skickade mer än kilometer länkar som flyter på vattnet och hindrar oljan från att sprida sig. Vi anser att denna samordning och resultatet av denna är tecken på framsteg och framgång så tillvida att det verkligen existerar en äkta europeisk solidaritet. Denna situation är delvis frukten av det arbete som kommissionen bedriver sedan många år tillbaka. Det arbetet har i synnerhet tagit sig uttryck i upprättandet av ett gemensamt system för insamling av information om alla de stridsmetoder som gemenskapen förfogar över vid den här typen av föroreningar, i tillsättandet av en arbetsgrupp och i den gemensamma finansieringen av projektet för utbildning i och förbättrande av stridstekniken mot föroreningar inom Europeiska unionen. Förutom lösningar i en nödsituation, är det viktigt att man i längden tillvaratar vår kapacitet att hantera andra liknande katastrofer. Därför gläds kommissionen över det positiva mottagande som förslaget till beslut om införandet av rättsliga ramar för ett ökat samarbete i bekämpandet av föroreningar till följd av olyckan fick av Europaparlamentet i första behandlingen. Kommissionen hoppas att de senaste händelserna påskyndar ett slutligt godkännande av denna text i parlamentet och i rådet, och att de nuvarande hindren därmed kommer att undanröjas. Om vi skall övergå till att tala om transportfrågan, vill jag påstå att förlisningen av Erika på nytt aktualiserar problemet med att förhindra olyckor till havs och rent konkret med säkerheten vid transport, i det här fallet till havs, av förorenat gods. I den här frågan är det i första hand viktigt att poängtera att Europeiska unionen inte har förhållit sig passiv sedan den omtalade förlisningen av Amoko Cadiz år , även den utanför den franska kusten. Kanske bör vi ifrågasätta om man inte borde göra mer, det vill säga om inte vi borde göra mer. Under de senaste sex åren har ett femtontal förordningar och gemenskapsdirektiv antagits. Denna lagstiftning är fortfarande ny. Staterna förfogar i dag över ett rättsligt underlag som gör att de kan ta strid mot bekvämlighetsflagg och mot alla som inte iakttar sina skyldigheter på säkerhetsområdet. Nu är det upp till medlemsstaterna att visa att det finns en politisk vilja att förse sjöfartsmyndigheterna i respektive stat med de resurser som krävs för att fullföra uppgifter som inspektioner och tillämpning av gemenskapsbestämmelserna, samt en vilja att tillämpa och på lämpligt sätt kräva efterlevnaden av de gemenskapsbestämmelser som redan har antagits. Kommissionen bör givetvis se till att det sker en enhetlig tillämpning av dessa bestämmelser i samtliga medlemsstater. Vad beträffar Erikas förlisning har kommissionen redan fått ta del av resultaten från den preliminära undersökning som gjordes av de franska myndigheter om orsakerna bakom olyckan. Av rapporten framgår hur slarviga - för att använda en eufemism - inspektionerna har varit i det här fallet. Jag vill påpeka att kommissionen sedan den december har vänt sig till de italienska myndigheter som är ansvariga för inspektionerna i hamnarna, samt till klassificeringssällskapet RINA, som ansvarar för de senaste klassificeringarna av Erika, för att få en förklaring på hur inspektionerna av Erika gick till. Faktum är att kommissionen bör ta reda på om de relevanta gemenskapsdirektiven tillämpades på rätt sätt i det här fallet, såväl av de italienska myndigheterna som hamnstat som av sällskapet RINA som klassificeringssällskap. En sådan undersökning, herr talman, är av största betydelse för att direktiven i framtiden skall kunna förbättras så att vi därigenom också kan förbättra våra insatser. Hur som helst vill jag meddela parlamentet att en särskild delegation från kommissionen kommer att ge sig av för att granska sällskapet RINA den :e nästa månad och att vi därefter, beroende på vad delegationen kommer fram till, skall vidta lämpliga åtgärder. När jag säger att vi "skall vidta lämpliga åtgärder" inbegriper jag möjligheten att stryka sällskapet RINA från kommissionens egen lista över kompetenta sällskap. Dessutom har kommissionen, mina damer och herrar, framfört en liknande begäran till sjöfartsmyndigheten på Malta -Erikas bekvämlighetsflagg - där de hittills, det får jag lov att medge, har varit ytterst samarbetsvilliga. Utan att på förhand vilja bedöma resultaten av alla undersökningar- hur förlisningen gick till, vilka de yttersta orsakerna var och hur man gick tillväga vid de inspektioner som utfördes, såväl av sällskapet RINA som av de italienska hamnmyndigheterna - så tyder allt på att olyckan med Erika har avslöjat både det ena och det andra som är värt att begrunda och som - enligt min uppfattning - tvingar oss till ett skyndsamt agerande. Mina damer och herrar, kommissionen höll på att förbereda ett meddelande om säkerheten till sjöss, om säkerheten i hamnarna. Men det som hänt har tvingat oss att påskynda framläggandet av detta meddelande och i första hand koncentrera oss på transport av farligt och förorenat gods, och då i synnerhet olja, gas och kemikalier. Detta dokument kommer att åtföljas av en rad lagstiftningsförslag i syfte att stärka sjösäkerheten i gemenskapens farvatten. Kommissionen räknar med att kunna anta detta innan juni i år, och det innebär att debatterna om de föreslagna åtgärderna, både här i parlamentet och i rådet, kan inledas under andra halvan av år , under det franska ordförandeskapet. Vad beträffar innehållet i meddelandet har vi för avsikt att koncentrera oss på följande frågor: I första hand, stärkta kontroller av riskfartyg, oavsett vilket flagg de bär - men det finns statistik som talar för sig själv: av inspektionerna i hamn är felkvoten för fartyg med flagg från en av Europeiska unionens femton medlemsstater cirka , av utförda inspektioner. Det internationella genomsnittet ligger på omkring , för inspektioner som har utförts i europeiska hamnar. I fallet med fartyg med flagg från Malta - som i Erikas fall - ligger felkvoten på , och för andra flagg är siffran ännu högre än så. För att kunna stärka kontrollerna måste vi ändra de gällande direktiven angående klassificeringssällskap, inspektioner av fartygen i hamn och kontrollfrekvensen i förhållande till fartygets ålder och flagg. När det gäller bilar, måste man som vi alla vet låta besiktiga bilen varje år när de fyra första åren har gått. Tyvärr är situationen inte den samma för båtar. Vi förespråkar därför ett liknande förfaringssätt - som å andra sidan har införlivats i de senaste internationella avtalen som ingåtts under IMO:s mantel genom avtalen SOLAS och MARPOL - och se till att detta förfaringssätt blir obligatoriskt. För det andra bör man främja användningen av miljövänliga oljetankfartyg i de europeiska hamnarna. Det betyder att de oljetankfartyg som anlöper våra hamnar bör byggas om till oljetankfartyg med dubbelskrov, i stället för att som nu ha ett enkelskrov som innebär att risken för föroreningar är större vid en eventuell olycka. Den senare typen borde bli föremål för åtgärder för att påskynda ett successivt övergivande av denna, så som sker i Förenta staterna, så att vi undviker den risk vi för närvarande löper: att trafiken med oljetankfartyg som inte kan anlöpa nordamerikanska hamnar omdirigeras till de europeiska hamnarna. För det tredje, mina damer och herrar, kommer vi i meddelandet att ta upp den komplicerade och känsliga frågan om ansvar och skadeersättning vid en föroreningskatastrof. Kommissionens avsikt är att ta sig ur denna juridiska härva och lägga fram förslag om att kräva de inblandade parterna på ett större ansvar och dessutom tillsätta nya ansvariga i den kedja där nästan hela ansvaret för närvarande faller på rederiet och fartygsägarna. Vi har med andra ord för avsikt att införa ett system som gör det möjligt att definiera ägarens eller speditörens ansvar och utkräva detta - om det finns rederier med bekvämlighetsflagg beror det på att det finns fartygsoperatörer som inte fäster något avseende vid kvaliteten på de fartyg de chartrar - samt att öka det antal försäkringar som tecknas av rederierna i förhållande till det totala antalet försäkringar per fartyg. Kommissionen kommer slutligen att framhärda i sina försök att öka insynen beträffande kvaliteten på de fartyg som trafikerar de europeiska farvattnen. I det sammanhanget har kommissionen för avsikt att påskynda införandet av systemet Equasix, som bör vara färdigt att tas i bruk i maj i år; det rör sig helt enkelt om ett system för konkret information i realtid om tillståndet för den internationella flottan med alla dessa båtar. Programmet håller på att utvecklas i samförstånd med de franska myndigheterna, och innebär att man kan få fram högst konkret fullständig information i realtid om de olika båtarnas tillstånd, för att inte tala om utbildningen av besättningen, som också är en viktig faktor. Mina damer och herrar, sammanfattningsvis kan jag säga att det inte bara handlar om att diskutera katastrofen med Erika och det som hittills har gjorts, utan även om att dra lärdom så att vi kan undvika en upprepning av katastrofer av det här slaget. Vi måste garantera en effektiv tillämpning av bestämmelserna för säkerheten till sjöss. Internationella sjöfartsorganisationen har - som vi alla vet - inte möjlighet att utföra inspektioner eller göra de normer tvingande som antagits av vissa stater där man ofta glömmer sina åtaganden eller inte låtsas om - milt uttryckt - innebörden av de konventioner man har undertecknat. Dessutom bör vi fortsätta vår strävan efter en ökad konkurrenskraft inom den europeiska rederisektorn, som är en sektor med hög kapacitet och god säkerhet, genom att behålla samma krav som nu, men vi bör också ha förmåga, vad bekvämlighetsflaggen beträffar, att bekämpa det missbruk som uppstår under sådana flagg. Till slut, mina damer och herrar, gäller det att kämpa mot ett bristande ansvarstagande hos vissa rederier, vissa fartygsoperatörer, vissa stater, vissa sällskap, vissa aktörer på sjötransportens områden som genom sitt bristande ansvarstagande riskerar vår naturliga omgivning och därmed kan förorsaka katastrofer av det slag som olyckligtvis har drabbat den franska kusten på senare tid.  Herr talman! Jag uttalar mig å PPE-gruppens vägnar, men också i egenskap av förtroendevald från Bretagne som är direkt berörd och chockad av dessa händelser. Tillsammans med Franoise Grosstête och PPE har vi ingivit ett resolutionsförslag. I dag har vi ett kompromissförslag framför oss, vilket gläder mig. Erikas haveri är en europeisk angelägenhet, dels för att det förvanskar och smutsar ned några av Europas vackraste stränder, med mycket allvarliga konsekvenser för turismen, dem som har havet som sin utkomst och de som försvarar miljön, och dels för att detta handlar om regler och kontroller som naturligt sett bör vara europeiska. En katastrof som denna skulle i princip inte ha kunnat inträffa utanför de amerikanska kusterna. Varför? Därför att amerikanerna har tagit lärdom av Exxon Valdez-katastrofen och därför att de år utarbetade Oil Pollution Act. Denna akt utkräver ett större ansvar då den kan göra befraktaren ansvarig, den är dessutom mer tvingande och framför allt bättre kontrollerad genom en rad förordningar och i synnerhet den amerikanska kustbevakningen. Hade vi haft sådana bestämmelser, jag upprepar detta, hade katastrofen utan tvivel aldrig inträffat. Därför anser jag att vi måste se över de tillämpliga texterna, och särskilt det protokoll från som fråntog befraktarna allt ansvar, i det här fallet oljebefraktaren. Om befraktaren inte är ansvarig blandar han sig givetvis mindre i de kontroller som ligger på oljebolagens ansvar. Vi måste således se över bestämmelserna, och jag tackar er, fru kommissionär, för att ni pekade på alla de nuvarande bristerna i de europeiska bestämmelserna. I övrigt krävs det, vilket ni nämnde, framför allt förstärkta kontroller - de kontroller som utförs av den stat under vars flagg fartyget seglar och de som utförs av klassificeringssällskapen. Ni sade att RINA var ett italienskt klassificeringsregister som har godkänts av kommissionen. På vilka grunder ges detta godkännande? Vilka är garantierna om driftsäkerhet? Ni kommer att sända en delegation. Vi väntar på resultaten med stort intresse. Man bör också stärka kustmyndigheternas kontroll och kontrollen i europeiska hamnar. Man skall komma ihåg att det finns en skrivelse från Paris som förutsätter en minimikontroll: en fjärdedel av de båtar som lägger ut från en europeisk hamn måste kontrolleras av det berörda landets kustmyndigheter. Denna förpliktelse respekteras inte, varken i Frankrike eller i många andra europeiska länder. Varför? Frågan är bara vilka konsekvenser kommissionen redan har tagit eller är beredd att ta? Det förefaller också nödvändigt att förstärka den kontroll som befraktaren ansvarar för, i det här fallet oljebolaget. Om det har ett finansiellt ansvar, kommer denna kontroll utan tvivel att bli bättre. Till sist krävs det en samordning mellan olika kustmyndigheter för att nå fram till en europeisk gruppering, i likhet med de kustvakter som övervakar Förenta staternas kuster.  För det första skulle jag vilja tacka miljökollegerna i min grupp som tillsammans med sitt transportteam tog tag i detta speciella problem. Katastrofen är både en transport- och en miljökatastrof och den begränsas inte till ett område. Så är vi då här igen i detta parlament och diskuterar ännu en sjöfartskatastrof. Jag skulle kunna rabbla upp en lista på katastrofer som har drabbat denna industri under mina år i parlamentet, men jag har bara tre minuter på mig. Nu måste det väl vara dags att inte bara medlemsstaterna utan också den där papperstigern som går under namnet Internationella sjöfartsorganisationen och sist men inte minst oljebolagen och tankfartygens ägare tar sitt ansvar och agerar för att stoppa dessa ekologiska och mänskliga tragedier som upprepas år efter år. Hur många fler Erika måste vi stå ut med innan makterna i fråga ger oss en ordentlig hamnkontroll som gäller inom hela Europeiska unionen och inte bara inom vissa delar av den? Hur mycket mera föroreningar måste vi stå ut med innan industrin ger oss tankfartyg med separata tankar och dubbla lastrum? Hur många flera sjöfåglar skall dö innan rederierna slutar rengöra sina tankar till havs, vilket orsakar mycket mera föroreningar än någon Erika-katastrof, såsom påpekas i resolutionen? Även om jag erkänner att vissa framsteg har gjorts på områden som hamnkontroll och miniminormer för besättningar har vi fortfarande vad vår förre kollega Ken Stewart brukade kalla "skammens skepp" som seglar in och ut på Europeiska unionens farvatten: "dåligt bemannade rosthögar". Medlemsstaterna måste handla snabbt och beslutsamt. Våra regeringar måste ställa upp med de finansiella resurser som fordras för att ge oss en effektiv kontroll och de måste också sluta dra benen efter sig på sjösäkerhetsområdet. Erika-olyckan har inte tagit några människoliv men den kan ha förstört mångas möjlighet till uppehälle. Precis som Sea Empress och Braer gjorde. Det är helt klart att alla tre orsakade ekologiska katastrofer. Min grupp lider med folket i Bretagne som har fått sin hembygd förstörd av denna katastrof, liksom min grupp led med folket i västra Wales och på Shetlandsöarna vid tidigare olyckor. Är det inte på tiden att vi slutar uttrycka medlidande och börjar dela ut förelägganden för att bli av med dessa skammens skepp så att vi får säkra hav och inte sitter här igen, senare i år, och diskuterar ett nytt resolutionsförslag när ännu ett bekvämlighetsflaggat tankfartyg tragiskt nog sjunker och spyr ut sin råolja över hela havet. Tiden för resolutioner är förbi. Nu krävs handling. Tyvärr är jag rädd att rådet än en gång kommer att underlåta att göra någonting och att vi i framtiden kommer tillbaka för att diskutera ännu en sjöfarts- och miljökatastrof.  Herr talman! Varje gång en sådan här katastrof inträffar säger man att det aldrig får hända igen. I verkligheten kan vi aldrig sätta stopp för olyckor till havs, men det åligger oss alla att dra lärdom när en sådan här olycka inträffar och använda denna lärdom för att minska riskerna i framtiden. Erika-olyckan var allvarlig, särskilt för de människor i Bretagne som påverkas närmast, men den var förödande för stora delar av Europas djurliv. Vissa säger att det var den värsta olycka som någonsin har drabbat fågellivet i denna del av Europa. Det brittiska Kungliga fågelskyddssällskapet tror att så många som fåglar, kanske mestadels alkor, kan ha dött. De bilder många av oss har sett på oljeindränkta fåglar som avlivas av veterinärpersonal var både sorgliga och tragiska. Vi vill alla ha högsta möjliga standard på fartyg oberoende av vilken flagg de för. Vi måste kräva efterlevnad av reglerna och se till att principen om att den som förorenar skall betala tillämpas så att ekonomiska straff och vissa incitament används för att sätta press på både rederier och oljebolag så att en bästa praxis införs. Jag instämmer i vartenda ord kommissionären sade i sina kommentarer, men frågan är hur lång tid det kommer att ta att tillse att åtgärder genomförs för att ta itu med problemet på det sätt hon föreslår? Som politiker måste hon påminna sina tjänstemän om hur svårt det skulle bli om hon skulle behöva komma tillbaka till detta parlament om ett år om en liknande, precis lika förödande olycka skulle inträffa, och vissa av de åtgärder hon föreslår i dag fortfarande bara vore vackra ord som hon inte hade haft möjlighet att omsätta i verklighet. Tanken på att en olycka av detta slag kan inträffa inom en nära framtid bör bidra till att skärpa hennes och hennes tjänstemäns sinnen på ett fantastiskt sätt.  Herr talman, fru kommissionär! Jag har tagit med en liten present till er: det är en oljekoka som en invånare på ön Noirmoutier har skickat till mig, och hon skriver följande: "varje gång det är flod täcks stranden av tung olja som läckt från Erika. Varje gång det är flod tar frivilliga, militärer och brandmän fram enorma kokor av denna svarta klibbiga och tjocka tjära. När blir det rent igen, när blir det ett slut på denna ödesdigra olycka?" Ja Erikas haveri, liksom den ryska båtens haveri i Turkiet för övrigt, kan inte accepteras eller tolereras med tanke på att den tekniska utvecklingen står på sin höjdpunkt. Det är dessutom oacceptabelt om man betänker att olyckan inträffade år efter Amoko Cadiz-katastrofen, när man redan har sagt och flera gånger upprepat: "aldrig mer!" Det är självklart politikernas, och därmed vårt ansvar att garantera säkerheten vid transporter till havs. Vi måste verkligen försäkra medborgarna att en liknande olycka aldrig mer kommer att inträffa. Men vi blir något frustrerade när vi lyssnar till er, fru kommissionär, för de som redan har ägnat sig åt den här typen av frågor vet att kommissionen och parlamentet förberedde, jag tror det var , en mycket intressant text, som redan då innehöll alla de förslag som finns i dagens resolution från utskottet för regionalpolitik, transport och turism. Det måste upprepas och upprepas igen: Erika var en katastrof för mycket. Därför är det brådskande att Europeiska unionen inleder en genomgripande revidering av direktiven om transporter till havs, för att göra dem mer tvingande samt upprättar en klar och detaljerad ansvarsordning för lastens ägare. Man bör t.ex. känna till att såväl Shell som British Petroleum vägrade att använda Erika för sina oljetransporter. Varför medger man inte under dessa omständigheter att befraktaren, Total, har ett ansvar? I era förslag bör ni även kräva dubbla fartygsskrov och att förbudet mot tankrengöring till havs verkligen respekteras. Man måste inrätta en europeisk inspektörskår, så att de verkligen och effektivt kan kontrollera båtarnas skick. Det är för övrigt lika brådskande att Europeiska unionen åtar sig att reformera Internationella sjöfartsorganisationen . För vad tjänar det till att utarbeta bindande direktiv, om sedan flertalet båtar gör vad de vill när de väl är ute till havs? Till sist, mina damer och herrar, vill jag skänka en öm tanke till alla frivilliga, natur- och fågelvänner, som spontant och generöst har anmält sig för att rädda oljeindränkta fåglar, genom att organisera en räddning med de medel som står till förfogande. Jag kan intyga att det är ett anmärkningsvärt arbete. Ni känner utan tvivel till att omkring fåglar kommer att gå under i detta oljebälte, som är en oerhörd miljökatastrof och som praktiskt taget saknar tidigare motsvarighet. Ni vet också hur svårt det är i dag att bevara djurarter och hur svårt det är att bevara naturområden. På den punkten, fru kommissionär, sade ni ingenting, dvs. hur kommissionen avser att bidra till återställandet av naturen och livsmiljöerna. Än en gång kommer ingen ansvarig att utpekas klart och tydligt. I väntan på det är det alltid naturen som tar stryk.  Herr talman! Min grupp begärde denna debatt för att ge parlamentet tillfälle att uttrycka sin solidaritet med de personer som är direkt berörda av miljökatastrofen, såväl i sin ekonomiska verksamhet som sina känslomässiga relationer med naturen. Tillåt mig att välkomna talesmannen för kollektivet "Oljebältet", bestående av medborgare från departementet Morbihan; Javette-Le Besque, som har tagit plats på åhörarläktaren. Att uttrycka sin solidaritet, det har många frivilliga från Frankrike och olika europeiska länder gjort genom att ge en viktig hjälpande hand till de drabbade. Att uttrycka vår, Europaparlamentets solidaritet, det är i första hand att agera för att omedelbart få fram ett katastrofstöd till de familjer som drabbats av oljebältet. Det innebär också att kräva en kvalitativ förstärkning av europeiska och internationella regler och säkerhetsnormer för transporter till havs, med tätare kontroller och mycket mer avskräckande sanktioner gentemot dem som bryter mot reglerna. Våra förslag avser bl.a. oljetankrarnas ålder. Bland dem som kontrollerades och bedömdes som bristfälliga förra året, var av dem år eller äldre, vissa mer än och t.o.m. ännu äldre. Det kan inte längre tolereras. Vidare bekvämlighetsflaggade fartyg. Enligt Internationella transportfederationen seglade procent av de fartyg som havererade under bekvämlighetsflagg, en symbol för vinst och utnyttjande av människor till förfång för säkerheten. Det kan inte längre tolereras. Slutligen bristen på öppenhet. Man gör allt för att mörklägga kedjan av ansvariga, ägarnas identitet och de verkliga beslutsfattarna. Det kan inte längre tolereras. I alla dessa avseenden måste vi utverka verkliga och betydelsefulla förändringar, bl.a. en tidsfrist för inrättandet av nya normer som dubbla fartygsskrov. De som inte uppfyller kraven skall inte få lägga ut från hamnarna eller kryssa på medlemsstaternas vatten. Vi måste också uppnå ytterst strikta regler när det gäller utfärdande av sjövärdighetscertifikat och bedömningen av fartygens skick och underhåll. Vi måste slutligen se till att alla som bär ansvaret för en katastrof också bidrar till reparationerna. I det här fallet tänker jag på gruppen Total-Fina. Herr talman! Denna strategi kan Europeiska unionen utveckla visavi Internationella sjöfartsorganisationen. Då kommer vi att ha visat allmänheten att vi gör någon nytta, för den här gången väntar man sig tydlig och konkret handling.  Herr talman, fru kommissionär! I egenskap av förtroendevald från den franska atlantkusten, från Vendée, vill jag först och främst uttrycka den upprördhet som offren för Erikas oljebälte känner inför katastrofen, en katastrof som har förorsakats av - inte en naturkatastrof som de orkaner vi nyligen drabbades av - utan av en brottslig handling. I det akuta läget och inför en stor prövning, uttrycktes en fantastisk solidaritet: en lokal solidaritet, en nationell solidaritet, en mellanstatlig solidaritet. Förväntningarna hos de drabbade befolkningarna, de som har förlorat allt - särskilt de som är yrkesmässigt beroende av havet och turismen - de vilkas verksamhet är ruinerad för flera år framöver, är inte bara att förorenarna skall betala för de skador de har åsamkat, utan också att man gör allt för att deras olycka skall hjälpa andra i framtiden och förhindra att liknande brott begås igen. Vi betalar givetvis priset för våra försummelser. Staterna gjorde nämligen bedömningen - med gemenskapens välsignelse - att det inte längre var lönsamt att ha en egen handelsflotta och lät därmed ett stort kunnande i skeppsbyggnad försvinna. Därför kan vi inte längre spåra fartygens ursprung och därför får vi se riktiga vrak segla på våra farvatten under bekvämlighetsflagg, till förmån för de multinationella bolagens kortsiktiga intressen. Vi måste verkligen sätta stopp för denna ström av oansvarighet, oansvariga befraktare, skeppsredare som är omöjliga att hitta och eftergivna certifieringssällskap. Dagens läge är mycket förvirrat. Dessa frågor bör självklart hanteras på internationell nivå, men IMO:s nuvarande internationella regler är otillräckliga och alltför släpphänta. Varken medlemsländerna eller gemenskapen har varit påstridiga och försökt få till stånd striktare regler, trots tidigare inträffade katastrofer. Visserligen existerar Internationella fonden mot oljeföroreningar , men den sprider ut ansvaret och har alltför begränsade ramar, som därför måste ses över. Man bör absolut se över frågan om bekvämlighetsflagg inom ramen för IMO. Det är medlemsstaternas och gemenskapens sak att vidta erforderliga åtgärder för det ändamålet. Jag vill erinra om att Erika bekvämlighetsflaggades av en stat som har ansökt om medlemskap i unionen. Vi har också gemenskapens direktiv, men de tillämpas i ringa utsträckning eller inte alls, på grund av att de nationella kontrollanterna är alltför få. Vi måste snarast åtgärda den bristen. Ett direktiv om säkerhet till havs har förberetts under många år, men arbetet framskrider mycket långsamt. På den punkten visar kommissionen en tröghet som inte kan tillåtas och en oförmåga som inte kan accepteras. Presentationen av kommissionens meddelande om denna centrala fråga skjuts ständigt upp och är nu planerad till juli, men den bör absolut tidigareläggas. Vad gäller de konkreta bestämmelserna måste de vara särskilt tydliga och strikta. Jag vill nämna tre som vår grupp prioriterar. För det första måste tankerägarnas ansvar klart och tydligt fastställas, och de som faller offer för en förorening måste utan tvekan kunna ställa dem till svars. Det bästa sättet att förebygga olyckor inför framtiden, är att befraktarna kan vara förvissade om att de kommer att straffas hårt, civilrättsligt, straffrättsligt och finansiellt, om de inte är ytterst vaksamma beträffande säkerheten på de fartyg de väljer ut. För det andra måste kravet på dubbla fartygsskrov för oljetankrar som får segla på gemenskapens farvatten införas så snart som möjligt, och inte uppskjutas på obestämd tid. För det tredje måste man snarast fastställa en strikt begränsning av åldern på de fartyg som tillåts frekventera gemenskapens farvatten. Maximiåldern skulle kunna vara år. Lyckas man inte uppnå en tillräckligt tydlig, strikt och rigorös ram på gemenskapsnivå, bör de medlemsstater som för egen del vill införa striktare bestämmelser tillåtas att göra det för att skydda sin befolkning och sitt territorium, på samma sätt som Förenta staterna tog lärdom av Exxon Valdez-katastrofen genom att kräva dubbla fartygsskrov och förbjuda alla fartyg som är äldre än år att segla på deras farvatten. Förenta staterna skulle således ha vägrat Erika tillträde till sina farvatten. Om gemenskapen hade gjort detsamma hade en oerhörd katastrof kunnat undvikas. Herr talman, fru kommissionär! Låt oss denna gång verkligen ta lärdom, även när massmedias och parlamentsledamöternas känslor har lagt sig.  Herr talman! Torrey Canyon, Olympic Bravery, Haven, Amoko Cadiz, Gino, Tanio; detta är en rad namn som är förknippade med dystra minnen. Och nu Erika. Vems tur är det sedan? år efter Amoko Cadiz får vi för femtielfte gången se ett oljebälte, det sjunde sedan och beviset för alla efterföljande regeringars oansvarighet. Västra Atlanten får än en gång betala ett högt pris för deras oförmåga att reagera, för att de kapitulerar inför de multinationella bolagen. Det är svårt att förstå varför fransmännen och européerna tillåter det som amerikanerna förbjuder, och varför Europa, som normalt sett är så snabbt på att lagstifta i miljöfrågor, inte har gjort något för säkerheten till havs. Resultatet ser vi i dag. Erika, ett fartyg som seglade under maltesisk flagg, ett flytande vrak som klassas som en av de farligaste oljetankrarna, har smutsat ned våra kuster längs en drygt km lång sträcka, vilket är en långt mer allvarlig förorening än den som Amoko Cadiz förorsakade. Som förtroendevald från Loire-Atlantique kan jag tyvärr intyga det. Dessa upprepade katastrofer hänger på inte på något sätt samman med naturens krafter, det finns inget ödesbestämt över dem. De är en konsekvens av människors inkonsekvens. Detta är en riktig miljökatastrof. Endast de som inte har varit där och sett den hårda verkligheten kan betvivla det. Det är också en ekonomisk katastrof för alla dem som lever av havet och turismen; fiskare, ostronodlare, musselodlare, salinarbetare, handlare, osv. Svepeskålen Erika måste bli den sista i raden. Vi måste först och främst göra allt för att bringa klarhet i haveriet. Varför inte utse en parlamentarisk undersökningskommitté eller låta parlamentsledamöter delta i den delegation som kommissionen aviserade för en stund sedan? Sedan måste vi snarast anta lagar som fordrar grundligare kunskaper om det transporterade godsets egenskaper. Enligt experterna skulle oljan från Erika ha sjunkit till bottnen och aldrig ha nått kusterna. Men vi vet vad som hände. Det krävs vidare att man inför en tillförlitlig teknisk kontroll, i likhet med Frankrikes obligatoriska tekniska kontroll av fartyg som är äldre än fem år. Det krävs bestämmelser för användningen av bekvämlighetsflagg, krav på dubbla fartygsskrov för transporter av förorenande och farliga ämnen och en utveckling av tekniken för att hantera och samla upp oljeutsläpp. Det är enligt min mening ett minimum på tröskeln till det tredje årtusendet. De fartyg som inte uppfyller kraven måste nekas tillträde till europeiska farvatten; förorenarnas, skeppsredarnas och befraktarnas ansvar måste fastställas enligt principen "den som förorenar skall betala"; övervakningen på haven måste förstärkas för att förhindra tankrengöring; en seriös och tillförlitlig kontroll av fartygstankrarna måste införas; en konsekvent budgetpost för "naturkatastrofer" måste återupprättas för medlemsländerna, och i väntan på det bör man uppbåda ett exceptionellt gemenskapsstöd och se till att medel ur strukturfonderna kan anslås till de katastrofdrabbade departementen. Å EDD-gruppens vägnar har jag också ingivit en resolution i den frågan.  Herr talman! Under de senaste åren har det över hela världen förekommit upprepade svåra katastrofer med tankfartyg, utan att några nämnvärda eller effektiva motåtgärder har vidtagits. Denna gång är det särskilt illa, inte minst därför att det har drabbat en stor europeisk stat, en händelse som kan upprepas när som helst. För att minska dessa risker behöver vi snarast ett direktiv. De räcker uppenbarligen inte. Dessa garanterar - utan anspråk på att vara fullständiga - minst punkter: Inget skrotfärdigt tank- eller fraktfartyg får någonsin mer anlöpa en hamn i Europeiska unionen. Alla inblandade, inklusive den som beordrat transporten, är ansvariga för följdskadorna, och tillräckliga försäkringar måste tecknas av dessa inblandade. Endast på så sätt kan de drabbade ha en chans att få sina skadeersättningsanspråk tillgodosedda. Men vi måste vara klara över att det långsiktiga målet måste sättas mycket högre. Det betyder att vi behöver en verklig kostnadsuppskattning för vårt hela energiförsörjningssystem.  Herr talman! Skulle jag kunna få börja med att rikta ett stort tack till kommissionär Palacio för det klara, adekvata och även mycket rakryggade svaret. Tusen tack för detta. Det innebär också att jag i varje fall har stor respekt för det briefing-PM som hon skickade den januari, men också för de åtgärdspunkter som hon tillkännagav i dag. Katastrofen med Erika visar att när övergripande trafik- och transportbestämmelser saknas på internationell och europeisk nivå så är det naturen och miljön som drar det kortaste strået. Den skada som har uppstått, även på det ekologiska området, går inte att uttrycka i pengar. Det är anledningen till denna gemensamma debatt med kollegerna från transport och miljö. Under julferien när de nederländska medierna uppmärksammade katastrofen med Erika gick jag ut på Internet för att se vilka åtgärder det nu egentligen var som skulle vidtas, i synnerhet efter det att premiärminister Jospin hade sagt att Europa måste göra mer. Vad jag förstod av detta var att det egentligen finns tillräcklig lagstiftning, men att problemet är att det inte sker några kontroller. Jag skulle här vilja uppmärksamma ett par punkter, som även kommissionären nämnt i förbigående. Först och främst port-state control, de procent av alla fartyg som måste kontrolleras. Jag tror att dessa procent inte bara måste upprätthållas, utan att man därefter också måste sörja för att det görs fler kontroller; dessa procent måste således höjas. När ett skepp inte längre får segla måste inte bara sakförhållandena kontrolleras, utan det måste också inrättas ett rättsligt system där man säger: det är klokast att ni inte går ut till havs mer eller det får ni inte göra längre. Men något sådant finns inte. Herr talman! På den punkten skulle jag gärna se att det hände något. Slutligen något om de tekniska krav som ställs på fartyg; mina kolleger talade nyss om att det i Förenta staterna sedan i varje fall måste finnas dubbla kölar. Jag anser att vi måste gå längre på den punkten, och jag anser också att Marpol-fördraget, som träder i kraft , måste ses över ordentligt. Herr talman! Sedan måste man också kritiskt se över anslutningsförhandlingarna med Malta, och jag vill framföra mitt tack och min beundran till de många icke-statliga organisationer som i varje fall har tagit upp händerna ur byxfickorna för att rädda djur.  Herr talman! Vi har redan ofta fört denna diskussion. Vi har hittills inte uppnått någonting, och vi har inte kunnat enas här i Europeiska unionen. Därför tror jag att det bara är meningsfullt med dagens debatt om det som vi alla säger i dag, och det som ni, fru kommissionär, här har tillkännagett, faktiskt utmynnar i en lagstiftning, dvs. om ni säger till alla era regeringschefer och era ministrar: Detta måste ni genomdriva i ministerrådet. Låt mig på förhand säga att vi talar om en miljökatastrof, som också har ekonomiska effekter och hotar existenser. Vad måste vi nu göra? Jag vill ju alls inte gå tillbaka till det förflutna. Jag vill se framåt. Vad skall vi göra nu? Jag vill säga något om vad vi måste göra. Naturligtvis behöver vi fartyg med dubbelt skrov. Det är klart, men detta är något som bara kommer att få effekt på medellång och lång sikt. Vad behöver vi då genast? Vi behöver en teknisk kontroll av fartygen, nämligen en bindande teknisk kontroll av fartygen vartannat år, och utan detta certifikat får inget fartyg framföras. Det behöver vi på europeisk nivå, och det behöver vi internationellt, som en teknisk övervakningsinstans, som en teknisk besiktning av fordon, vilken i Tyskland måste göras vartannat år. Om man inte har något besiktningsinstrument, får man inte köra fordonet. Det behöver vi för fartyg. För det tredje behöver vi en kontroll av dessa certifikat och ett försäkringsbevis i hamnarna, och detta i alla Europeiska unionens hamnar. Om detta certifikat och försäkringsbevis saknas, beläggs fartyget med kvarstad och får trots alla hamnavgifter inte lämna hamnen. Där måste vi vara ense, i alla hamnar i Europeiska unionen, från Marseille via Rotterdam till Wilhelmshaven, Cuxhaven och var än fartygen anlöper. För det fjärde måste det finnas ett ansvar hos fartygsägaren, och inte bara skrattretande miljoner dollar, utan minst miljoner dollar, vilket han måste styrka med hjälp av försäkringsbevis. Då måste det finnas ett ansvar hos det land, under vars flagga fartyget seglar. Vi behöver den säkerheten att det land, under vars flagga fartyget seglar, i tveksamma fall övertar ansvaret. Det blir en underbar kontroll! Jag kan garantera att de länder som utdelar flaggorna då också kommer att se till att de inte måste bära ansvaret. Vi behöver för det femte den garantin att detta krävs för alla fartyg i Europeiska unionens hamnar och farvatten, för övrigt också i kandidatländernas. Det betyder att de krav som jag har nämnt gäller för alla farvatten. Slutligen behöver vi det allra viktigaste: Vi behöver ha ett bra minne, ty vi kommer här under den närmaste tiden att oftare tala om lagstiftning. Vi kommer oftare att tala om miljönormer. Då vill jag inte att någon kommer och säger: Dessa krav leder till att vi förlorar arbetstillfällen i hamnarna. Fackföreningarna kommer, industrin kommer. Vi behöver ett bra minne, kära kolleger. Här tittar jag på många av er, som hittills inte har gått i bräschen för miljörörelsen. Gå hem och säg: De normerna har vi hittills inte bekymrat oss om. Vi behöver ett bra minne när det gäller vad som krävs i hamnarna. Vi behöver ett bra minne, när vi säger: Vi är ense vad beträffar hamnavgifter och hamnbestämmelser, och vi spelar inte ut den ena mot den andra i Europeiska unionen. Om vi klarar av det, så kommer vi kanske om ett par år att ligga bättre till!  Herr talman! Roth-Behrendt uttryckte väldigt mycket av mina tankar. Vi har nu fått en perfekt uppräkning av olika åtgärder. Men hur använder vi det krismedvetande som denna ekologiska katastrof har lett till? Jag jämför med när en tidigare generation införde plimsollmärket, en märkning som infördes för att undvika försäkringsbedrägerier med undermåliga fartyg. Var har vi samma krismedvetande som generationerna före oss hade? Jag anser att det vi skall gå in för är den certifiering som Roth-Behrendt talar om, den märkning med gröna märken på tankfartyg som vissa hamnar i Europa har fört på tal. Vi måste dessutom kritiskt granska klassificeringssällskapen. Jag tycker inte att vi kan acceptera deras förfarande. Vi behöver oberoende förfaranden och förfaranden med insyn. Slutligen vill jag säga att när mitt land ger miljöstöd till redare som vill förbättra miljökvaliteten, så finns det enheter inom kommissionen som betraktar detta som förbjudet varvsstöd. Den ena handen inom kommissionen vet inte vad den andra gör. Det är inget acceptabelt förfarande att man inte får göra miljöförbättrande åtgärder, som är i enlighet med kommissionens riktlinjer, eftersom dessa anses utgöra förbjudet varvsstöd.  Herr talman! Vi kommer att rösta för resolutionen från GUE/NGL-gruppen, eftersom den pekar ut Total-Fina som ansvarig för denna miljökatastrof, och eftersom jag skriver under på förslaget att förbjuda bekvämlighetsflagg och bruket av föråldrade båtar, och att införa ett krav på dubbla fartygsskrov för oljetankrar. Jag vill bara tillägga att det minsta man kan begära är att Total betalar alla kostnader för de skador som oljebältet direkt och indirekt har förorsakat. Hur skall man kunna förhindra att liknande katastrofer inträffar igen om man inte vidtar ytterst stränga åtgärder gentemot de stora oljetrusterna, och även andra, som för att kamma in ytterligare vinster tar risken att göra vår planet obeboelig? Hur är det möjligt att inte uppröras över att en bank vägrar lämna ut namnet på Erikas ägare genom att hänvisa till banksekretessen, och att ingen regering reagerar på det? Det egentliga problemet är att alla regeringar, liksom alla EU-institutioner, ger stora truster som Total-Fina och dess likar rätten att maximera vinsterna till nackdel för såväl sina anställda som miljön. Man tillerkänner företag och banker rätten att hemlighålla sina affärer, även om denna sekretess skyddar rent kriminella handlingar. Under dessa omständigheter kommer även de allra bästa resolutioner att förbli bevisningsfel, som inte kan förhindra att de stora trusterna åsamkar skador.  Herr talman, kära kolleger! Jag anser att vi bör skärpa föreskrifterna om hamnstatskontrollen och om organisationerna som utför inspektionerna. Men vi måste också se på fakta. Fartyget Erika hade undersökts fyra gånger under de senaste två åren. Det är inte antalet undersökningar som är avgörande, utan det är snarare så att intensiteten i kontrollerna måste garanteras. Under diskussionerna de senaste veckorna har jag hört sägas att medlemsstaterna inte har tillräckligt med pengar för att genomföra kontrollerna! Det kan jag inte acceptera. Om medlemsstaterna gemensamt med oss beslutar att procent av fartygen skall kontrolleras på grundval av hamnstatskontrollen, då måste de också ställa personal till förfogande! Då måste kontrollerna också genomföras så att inspektören inte bara går ombord och tittar efter om det möjligen saknas en brandsläckare, utan då måste det göras materialprovningar, ty detta fartyg har uppenbarligen brutits isär på grund av materialutmattning. Det kan man bara fastställa med hjälp av intensiva kontroller. Det bör vara vårt mål att se till att hamnstatskontrollerna inte är ytliga, utan att man inkluderar materialet. För det andra håller jag också med om kommissionärens antydningar och vill uppmuntra henne att fortsätta på detta vis. Om det skulle visa sig att en eller flera organisationer som utövar tillsynen har avgett vänskapsutlåtanden, då skall de strykas från listan med tillåtna organisationer! Det är det enda sättet att avskräcka organisationerna från att också avge vänskapsutlåtanden. Kära kollega Roth-Behrendt, vi har en teknisk övervakningsinstans för fartyg. Organisationerna som skall utföra inspektionerna är den tekniska övervakningsinstansen för fartyg! Det finns också bra organisationer. Du känner till några bra organisationer, våra franska kolleger känner till några bra organisationer, men vi måste se noga efter vilka organisationer som inte uppfyller villkoren, och dessa måste strykas från listan. En sista punkt: Vi bör entydigt säga till Malta att om Malta vill bli medlem av denna gemenskap så måste det fram till anslutningen tillämpa en standard vid registreringen och vid flaggstatskontrollen som verkligen motsvarar våra anspråk, ty miljön är gemensam för oss, och ingenting man kan dela upp!  Herr talman, fru kommissionär! Erika sjönk rakt framför mitt hem. Hon ligger fortfarande där med ton i sidorna, och man vet ännu inte vart dessa ton kommer att ta vägen. Hon hade kunnat sjunka någon annanstans. Men av en slump sjönk hon just där, och det Bretagne som jag kommer ifrån skall inte behöva ursäkta sig för att det är en halvö, för Bretagne får ofta uthärda skeppsbrott. Jag tänker framför allt på de indiska sjömän som man inte talar om och som inte räddades. Människor hade kunnat dödats i den här katastrofen, och säkerhet till havs handlar främst om människoliv. I dag är dessa sjömän ett avlägset minne. Det är ett mirakel om de har räddats. Så kommer man att börja om på nytt precis som för år sedan med Amoco, ett hugg på nordkusten, ett hugg på sydkusten, ett hugg på västkusten. Och det skulle kunna fortsätta på det viset. Fru kommissionär! Eftersom det är mycket ont om tid skulle jag bara vilja räkna upp de sju punkter som vi anser att det är ytterst viktigt att arbeta på, och ni har säkerligen nämnt några av dem: dubbla fartygsskrov så snart som möjligt på våra farvatten och en så strikt statlig kontroll som möjligt i hamnarna. Det krävs framför allt att klassificeringssällskapen är förpliktade att offentliggöra sina rapporter, eftersom de inte är kända. Vidare att de femton medlemsstaterna harmoniserar påföljderna - de får inte skilja sig åt, utan måste vara desamma överallt. Man måste skärpa bestämmelserna om bekvämlighetsflagg, inte för att de nödvändigtvis är sämre båtar, utan för att det finns många dåliga båtar som seglar under bekvämlighetsflagg; förbättra informationen om samtliga fartyg i världen, vilket visserligen redan är planerat, och att ringa in och skärpa ansvaret. I det avseendet skulle jag vilja veta vem som äger Erika, för begreppet juridisk person i vår rätt är en sak, men det finns alltid fysiska personer bakom - var är de, Erikas ägare? Kanske i vackra villor vid vackra stränder för att sola sig. Vi skulle gärna se deras namn och deras ansikten. Och slutligen en förbättring av utbildningen för fartygsbesättningar. I vårt samhälle finns det ingenting som en nollrisk, men vi kan åtminstone vara så försiktiga som möjligt.  Herr talman! Jag välkomnar kommissionärens uttalande. Eftersom jag själv har tillbringat lång tid till sjöss är jag väl medveten om havets makt och destruktiva kraft som gör ändamålsenlig utformning och underhåll av skepp och båtar avgörande. Jag skulle vilja uttrycka mitt deltagande med alla dem som handskas med konsekvenserna av att oljetankern Erika förliste och sjönk. Detta har varit en miljökatastrof liksom ett djupt beklagligt resursslöseri. Man bör notera att oljeindustrin, genom de internationella oljeskadefonderna, betraktar sig som ansvarig för över procent av den beräknade kostnaden för denna olycka, eller cirka miljoner dollar, enligt konventionen från och års protokoll. Detta tycker jag tyder på att vi också bör uppmana fartygens ägare, den stat vars flagg man för och kontrollmyndigheterna att ta sin del av ansvaret. Låt oss emellertid, innan vi rusar åstad med en hel räcka nya åtgärder och regler, noggrant titta på gällande bestämmelser så att vi är säkra på att de tillämpas på rätt sätt. Det är bättre att följa uppmaningar att modifiera och förbättra gällande lagstiftning än att inlåta sig på nya förslag. I detta sammanhang stöder jag kraven på att utöka hamnkontrollen för att tillse att en total och effektiv kontroll görs. Jag stöder krav på att tillse att klassificeringssällskapen på ett effektivt sätt övervakar fartygens strukturella skick och hålls ansvariga för sina handlingar. Krav på förbättringar av skrovkonstruktionens utformning, speciellt fartyg med dubbla skrov, är förnuftiga men tar tid att genomföra i hela flottan. Det finns inget som kan ersätta rigorösa regelbundna kontroller.  Herr talman! Jag vill framföra ett tack till mina socialistiska kolleger, i synnerhet till dem från utskottet för regionalpolitik, transport och turism samt utskottet för miljö, folkhälsa och konsumentfrågor, för att de inte har glömt att denna olycka även påverkar fiskerisektorn. Förutom skadorna på miljön, skadorna på ekosystemet som inte går att reparera och förlusterna för turistsektorn, innebär oljebältena ett dråpslag för fisket, för bevarandet av resurserna i havsmiljön, och det kommer att ta många år att återställa den förstörda kusten. Det är ingen tillfällighet, fru kommissionär, att de drabbade områdena alltid är europeiska regioner med en försenad utveckling, de regioner som hankar sig fram med hjälp av en kombination av turism och fiske, och där det i de flesta fall saknas andra resurser. Det är även dessa regioner, fru kommissionär, som under hela året får stå ut med vissa redares oförskämda agerande då de rengör botten på sina fartyg utanför kusten, utom all kontroll. Jag kommer själv från Galicien, en region som tidigare har drabbats av liknande olyckor. Bretagne och Galicien, två europeiska ändpunkter, blir ständigt offer för det bristande ansvarstagandet hos dem som väljer att bryta mot säkerhetsbestämmelserna och transportera råolja i fartyg som i sig utgör potentiella oljebälten. Därför anser jag att det är nödvändigt att agera i två olika avseenden. För det första genom att vi ber att kommissionen, inom ramen för det planerade stödet till fiskerisektorn, vidtar särskilda åtgärder för att mildra effekterna av denna katastrof för den produktiva sektorn i de drabbade regionerna, och att vi dessutom ber kommissionen av sig själv och de internationella organen kräva en striktare kontroll av fartyg med bekvämlighetsflagg. Därför bör man under den pågående förhandlingsprocessen om Maltas anslutning till Europeiska unionen passa på att kräva att Malta utövar en sträng kontroll av oljetankfartyg under deras flagg. För det andra måste vi agera förebyggande. Portugal är ett land där man tydligt visat hur känslig man är för frågor med anknytning till havet. Jag skulle vilja uppmana det portugisiska ordförandeskapet att undersöka möjligheten att införa en övergripande strategi för att förebygga olyckor till sjöss på europeisk nivå, genom att man sammanför all de medel som står till vårt förfogande - tekniska, strukturella och socioekonomiska sådana - för att undvika en upprepning av en katastrof som denna i framtiden. Slutligen, herr talman, vill jag lyfta fram det arbete som har utförts av frivilliga och av de lokala myndigheterna, som påminner mig om gamla tider då jag - som borgmästarinna - fick uppleva liknande situationer. Vi måste tacka alla dem som i ett sådant utsatt läge med knappa resurser har visat mod i kampen mot de allvarliga konsekvenserna av denna katastrof för kustregionerna, ekosystemet till sjöss och Europas fiskeresurser.  Herr talman! I egenskap av ordförande för utskottet för regionalpolitik och transport skulle jag vilja gratulera kommissionen, och speciellt kommissionsledamoten Loyola de Palacio, till deras sätt att hantera denna fråga, som har väckt så starka reaktioner i hela Europa. Vi i transportutskottet är beredda att diskutera kommissionens meddelande om säkerhet till havs, och vi är naturligtvis också beredda att senare diskutera vilka konsekvenser detta meddelande får i rättsligt avseende. Sedan skulle jag vilja göra några påpekanden: För det första; det är med all rätt som kommissionen i sin undersökning framför allt söker utkräva ansvar av det italienska fartygsinspektionsbolaget RINA, eftersom vi måste ta reda på om gemenskapsrätten har tillämpats. Detta bör vara utgångspunkten för våra ansträngningar. För det andra; förutom redarnas ansvar är det lämpligt att vi i sådana fall även beaktar befraktarnas ansvar, det gäller t.ex. oljebolagen som också bär ansvar för ekologiska katastrofer som i det här fallet, men som också måste ta sitt ansvar för att återställa det som skadats. Reaktionen på den ekologiska katastrofen är verkligen befogad. Men detta får inte leda till att vi skuldbelägger all handelssjöfart, som ju är en mycket viktig bransch för ekonomin, eftersom den svarar för ungefär / av transporterna, och därför bör våra reaktioner vara måttfulla, stränga men också korrekta. Jag motsätter mig inte alls att man överväger en skärpning av gemenskapsrätten men, såsom även andra kolleger har framhållit, vi bör utgå från tillämpningen, för det finns redan ett regelverk - och det får vi inte glömma - på Europeiska unionens nivå. Detta regelverk är ganska avancerat - åtminstone om man jämför det med situationen på global nivå - och följaktligen är medlemsstaterna, under kommissionens överinseende, skyldiga att verkligen börja tillämpa gemenskapsrätten.  Herr talman! Jag tror att man bara kan välkomna kommissionärens sakliga och nyktra konstateranden, ty hon har inte gjort det som andra gör, nämligen att förfalla till kollektivt hycklande. Katastrofen med Erika var inte överraskande. Jag vet inte hur många de är, men en stor mängd fartyg som praktiskt taget utgör flytande tidsinställda bomber far varje dag i europeiska farvatten, och en sådan katastrof kan såvitt vi ser det också upprepas när som helst. Detta har vi känt till i mer än tio år i detta parlament - det kom då ett meddelande från kommissionen, och ett betänkande från vår kollega Ken Stewart, där alla områden redan nämndes, där man måste utfärda lagbestämmelser. Och här handlar det om fartygen, tekniken och utrustningen; det handlar om hamnarna, hur de organiseras och vad som krävs där, och det handlar naturligtvis också om de bra manskapen. Vi vet mycket väl varifrån motståndet kom i samband med varje enskild laglig åtgärd under de senaste åren. Motståndet kom alltid från medlemsstaterna, från ministerrådet, där man envist brottades om varje småsak för att uppnå ett litet framsteg. Om vi å ena sidan begär av varje medborgare som har ett personfordon att han själv måste vara frisk och se till att han har ordentliga personliga förutsättningar, och han å andra sidan måste låta göra en regelbunden besiktning av sitt personfordon, måste detta också vara möjligt för fartyg. Kontroll är nyckelordet i denna fråga. Är det då verkligen en tillfällighet att det nästan alltid är samma staters flagga, som dessa fartyg seglar under? Varför finns det då ingen svart lista? Om osäkra och farliga flytande likkistor färdas i europeiska farvatten, varför säger man då inte, liksom i andra sammanhang, att dessa inte får komma in i europeiska farvatten och inte får anlöpa europeiska hamnar? Alltså skulle jag gärna i er åtgärdslista för sommaren också vilja ha en total granskning av alla tankfartyg, som för närvarande färdas i europeiska vatten, och jag skulle också gärna vilja veta det senaste läget i fråga om vad Europeiska unionens medlemsstater nu faktiskt har skrivit under och genomfört i fråga om IMO-bestämmelser och konventioner, ty där finns det också alltid en fördröjning. Det som skedde med Erika var inte något slarv, utan från min synpunkt sett en kollektiv, brottslig ansvarslöshet, och vi i parlamentet har under de närmaste månaderna möjlighet att med hjälp av en sak bevisa om vi menar allvar: Det är hamnarnas uppsamlingsanläggningar, där det handlar om medlemsstaterna. Vi kommer då att ses och tala med varandra igen, och jag hoppas att vi då alla är av samma uppfattning som i dag!  Herr talman, fru kommissionär! Jag anser att den beklagansvärda händelsen med Erika i själva verket, så som man har påpekat här i eftermiddag, bör bli en definitiv vändpunkt som markerar före och efter den här typen av olyckor i Europeiska unionen, där det sedan har inträffat sjutton olyckor med stora oljetankfartyg, det vill säga mer än en olycka vartannat år. De sociala och ekonomiska skadorna, som vi redan har talat om här i dag, både vad gäller en försämrad sysselsättning och försämrade resurser inom fiske och turism, är av den omfattningen att de mer än väl motiverar ett beslutsamt och övertygande agerande från gemenskapsinstitutionernas sida. Även jag, fru kommissionär, vill tacka för kommissionens snabba reaktion på denna händelse och de åtgärder man nu vidtar och de som är på gång. Och jag litar på att dessa åtgärder inom de närmaste månaderna leder fram till ett tydligt och övertygande rättsligt instrument - eventuellt ett direktiv - som en gång för alla sätter stopp för dessa pirater på -talet, som berövar oss alla på havets rikedom och skönhet. Jag skulle vilja göra ett påpekande beträffande en av de åtgärder som kommer att vidtas och som har påtalats av kommissionären och av flera av mina kolleger. Det gäller dubbelskrovet, som innebär att lasten inte har kontakt med ytterskrovet, det vill säga skrovsidan mot sjön. Fru kommissionär, det finns många experter som anser att dubbelskrovet inte är tillräckligt säkert och i stället rekommenderar ett så kallat "ekologiskt skrov", där havsvattnet vid en eventuell olycka tränger in i tankarna och gör att oljan, på grund av trycket, förs över till andra tankar. Jag anser, fru kommissionär, att det är dags att vi röstar på de säkraste tekniska åtgärder som finns. Därför anser jag att vi inte får nöja oss med att kopiera en lagstiftning som gäller i andra länder. Jag anser att vi kan och bör förbättra den lagstiftning som finns på området. Varje analys av kostnader och vinst där man beaktar de totala skadorna på människorna och miljön till följd av dessa olyckor, kommer att ge oss rätt.  Herr talman, fru kommissionär, kära kolleger! Jag skulle först och främst önska att vi gläder oss över vårt förfarande. Det gör det möjligt för oss att slutligen lägga fram en gemensam resolution - efter det att alla politiska grupper har samlat sig för att uttrycka vad alla känner. Under dessa tragiska omständigheter tror jag att det vore en missuppfattning och en skam om vi talade med flera olika röster, principiellt sett. Det faktum att parlamentet i dag lägger fram en resolution med en enda röst - vi kunde konstatera de föregående talarnas samsyn - tror jag utgör ett tillfälle för oss parlamentariker att sätta press på ett antal regeringar, som tvekar och ägnar sig åt undanmanövrar, och jag tror att det är en mycket stark politisk handling som vi lägger i kommissionens händer för att förbereda ett europeiskt maritimt område. Jag tror att det står helt klart - och det är den första slutsatsen man kan dra av Erikas katastrof - att allmänheten inte skulle förstå varför man antar bestämmelser för choklad men inte för transporter till havs. Allmänheten skulle inte förstå varför man talar om ett gemensamt rättsområde, att man talar om ett gemensamt luftområde, att man talar om ett gemensamt järnvägsområde och en gemensam marknad, men inte om ett maritimt område. I dag tror jag att det är ett arbete som måste inledas med en bestämd vilja till resultat, konkreta resultat. Kommissionären pekade på tre stora avsnitt som bör utvecklas: en modernisering av vår lagstiftning, så att vi kan ta fram normer. Till min stora tillfredsställelse noterade jag för övrigt att t.o.m. de euroskeptiska grupperna, som förespråkar staternas suveränitet, vädjar till Europa att fastställa bestämmelser, och jag tror att EU är rätt nivå för det. Ibland reglerar vi saker som i stor utsträckning skulle kunna regleras på en lägre nivå. På det här området bör vi ge ett svar till allmänheten. Det är mycket viktigt och alla måste känna sig berörda, för när allt kommer omkring är vi internationellt sett inte mer än en halvö. Det krävs således uppföljningsregler. Efter en modernisering av vår lagstiftning måste vi också inrätta systematiska kontroller och slutligen tillämpa principen om förorenarens/den betalningsskyldiges ansvar, vilket självklart är en förebyggande princip. Jag skall strax avsluta, men jag vill också säga att jag har lämnat en förfrågan till utskottet för transport och turism om en offentlig utfrågning, för att vi direkt skall kunna följa upp ärendet Erika och förse framtida reflektionsarbeten med nytt underlag. Jag hoppas att alla politiska grupper kommer att stödja vår förfrågan om en offentlig utfrågning.  Herr talman! Oljetankern Erika, vars ägandeförhållanden döljs av brevlådeföretag på Malta och kanske Italien och Grekland, hyrd av TotalFina för transport av olja, förliste utanför den bretagniska kusten med alla katastrofala följder det medfört. Konsekvenserna för miljön, den europeiska havsmiljöns flora och fauna är enorma. Orsaken till katastrofen måste sökas i oljetankerns försvagade struktur. Folk tvivlar således på säkerheten för fartyg som transporterar farlig eller förorenande last. Den internationella maritima organisationen har utgivit en internationell reglering för detta. Stater kan utföra hamninspektioner. I Europa är lagstiftningen strängare och man måste, är förpliktigad, att kontrollera procent av de inlöpande fartygen enligt direktivet port-state control. Men det verkar som om inte en enda medlemsstat uppnår denna procentandel på grund av brist på inspektörer. Det står helt klart att det inte råder brist på lagstiftning. Jag tror att kommissionären har alldeles rätt i det. Det som fattas är tillämpning av den redan befintliga lagstiftningen. Men hur skall det nu gå till när vi faktiskt har brist på inspektörer, ärade Europeiska kommission? Kan kommissionen försäkra att direktiv / om minimikrav för fartyg som anlöper eller avgår från gemenskapens hamnar med farligt eller förorenande gods verkställs på ett korrekt sätt i alla medlemsstater? Borde inte kontrollen över verkställandet skärpas? Skulle det inte vara lämpligt att på kort sikt, enligt exemplet från Rotterdam, börja kontrollera enligt ett poängsystem, där till exempel fartygets ålder räknas in, om det är enkelväggigt eller dubbelväggigt, om det seglar under bekvämlighetsflagg. Kort sagt, kontroll av äldre fartyg under internationell standard skall ha högre prioritet än fartyg som uppfyller alla kvalitetskrav. Erika byggdes av ett japanskt skeppsvarv, enkelväggigt. För närvarande finns ytterligare fyra systerfartyg i trafik. Bygget stoppades då för tiden på grund av att faran för rostbildning var extra stor för den typen av fartyg. Vissa av dem seglar också under maltesisk flagg. Nu väntar vi på nästa olycka. Borde det inte vidtas några sanktioner, som kommissionären sade, mot klassificeringssällskapet? RINA har för närvarande fått dåligt rykte. Malta är på väg att inleda anslutningsförhandlingarna. Jag anser att Europeiska unionen kan bevilja Malta inträde endast om det finns garantier för att den maltesiska flaggan i fortsättningen kommer att segla prickfritt.  Mina damer och herrar! Jag skulle uppskatta om ni ville visa litet bättre disciplin, för vi börjar bli försenade, och denna försening kommer att gå ut över den tid som är avsatt till frågestunden med frågor till kommissionen.  Herr talman! Strax innan jag gick ned i kammaren fick jag ett e-mail med en ganska känsloladdad beskrivning från en svensk kvinna som hade valt att tillbringa nyårsaftonen vid den franska kusten i Bretagne i stället för att vara hemma och fira med sina släktingar. Liksom många andra hundratals frivilliga hade hon sett förstörelsen, tvättat fåglar och städat upp efter de ansvariga som inte fanns vid kusten de kvällar och nätter, när de verkligen skulle ha behövts där. Som så många andra, undrar även jag var de ansvariga finns. Var finns redarna och transportbeställarna när dessa katastrofer inträffar? Kanske vore det dags för oss att börja fundera över att inrätta en gemensam miljöbrottsmyndighet, som skulle kunna ta upp denna typ av brott. Det är inte första gången vi ser oljeutsläpp, avsiktliga eller oavsiktliga.  Jag skulle vilja tacka Grossetête och hennes kolleger för att de har lagt fram detta förslag för parlamentet. Brittiska massmedia har rapporterat mycket om miljökatastrofen då Erika sjönk utanför Bretagne och läckte ut ton olja. Trots att Storbritannien och Frankrike har haft sina meningsskiljaktigheter på senaste tiden kan jag försäkra er att mitt land känner stort medlidande med alla de drabbade. TV-bilderna av den skada er kustlinje och ert djurliv, särskilt fåglar och det redan tynande fiskbeståndet, har lidit fick oss att minnas liknande katastrofer i Storbritannien, såsom Torrey Canyon , och har fått många britter att ställa upp med frivilligt arbete. Jag välkomnar dessa gemensamma ansträngningar att reparera skadan. Det är tydligen ett problem för hela EU:s kustlinje som kommer att kräva fantasifulla lösningar. I stället för att låta de mest drabbade områdena och försäkringsbolag som Lloyds i London bära kostnaderna för dessa katastrofer måste vi utveckla nya tekniker för att återvinna mycket mer än procent av den förlorade oljan från havet. Eftersom försäkringsmarknaden betalar räkningen för närvarande finns små ekonomiska incitament för detta. I slutändan måste den som förorenar betala. Dessutom måste vi bygga vidare på rådets direktiv om genomdrivande av internationella normer för fartygssäkerhet och förebyggande av föroreningar genom att säkerställa att målet att procent av de fartyg som anlöper EU:s hamnar skall kontrolleras uppfylls och att kontrollerna håller hög standard. Dessutom anser jag, även om jag inte är emot att fartygens ägare registrerar sina fartyg i vilket land de vill, att en striktare tillämpning av internationella bestämmelser fordras. Snarare än att förbjuda bekvämlighetsflagg, vilket skulle vara ett brott mot varje suverän stats rätt att ha en handelsflotta, måste nationella sjöfartsmyndigheter i enlighet med års EG-direktiv om hamnkontroll pålägga utflaggningsländer som inte uppfyller sina åtaganden enligt internationella avtal effektivare sanktioner. Jag hoppas verkligen att kommissionen och rådet, speciellt under det franska ordförandeskapet senare i år, kommer att titta noggrant på dessa alternativ och jag rekommenderar helhjärtat parlamentet att anta denna resolution.  Herr talman! Det är nästan kusligt att i dag återigen stå här, med regelbundna mellanrum sedan nästan år, på grund av en olycka som orsakats av människohand och brist på mänskligt förnuft, och inte på grund av force majeure. Där ute väntar de drabbade. De vill ha svar. De vill inte ha några fler löften, som vi sedan ändå inte håller, de vill inte ha några ansträngningar, som vi sedan ändå inte slutför. Befolkningen frågar med all rätt: Hör våra regioner nu till dem som slutgiltigt gått förlorade? Vem skall ge oss några nya arbetstillfällen? När skall upphovsmännen äntligen begripa att skonandet av resurserna inte är någon fritidssysselsättning, inte någon fråga för ett enda system eller för en ny arbetsgrupp, utan en gemensam europeisk utmaning? Därför, fru Palacio, är er handlingsplan mycket välkommen. Lika väsentligt är följande: Det är viktigare att förebygga än att bota. Men man måste också ha kunskaperna. Insatserna som gjordes av det tyska allroundfartyget Neuwerk - det ligger just utanför min husdörr i Cuxhaven - innebar en snabb europeisk grannhjälp. Ett uttryckligt tack gäller de svåra insatser som gjordes av allt manskap. Man samlade värdefulla erfarenheter, men insåg också att vi enbart med hjälp av modernaste teknik inte kan bemästra sådana miljökatastrofer. Vi kräver alltså med all rätt bättre kontroller, påföljder och säkerhetsåtgärder. I snart tio år har jag här i parlamentet kämpat för en europeisk miljökustbevakning. Frågan är lika aktuell som någonsin. Jag kommer också i fortsättningen att ställa upp, och gemensamt med andra satsa på att åstadkomma förbättringar och logiska koncept inom ramen för ett europeiskt respektive internationellt samarbete.  Herr talman! Jag vill börja med att uppriktigt tacka för alla initiativ, inte bara från de olika grupperna, av Grossetête och av Europeiska folkpartiets grupp och Europademokraterna, utan även från Wurtz och Gruppen Europeiska enade vänstern/Nordisk grön vänster, till denna debatt som har gjort att vi har kunnat föra en viktig diskussion i positiv anda. Min avsikt är att lägga fram ett meddelande före utgången av mars månad, och det är möjligt att det kommer att innehålla lagtexter, det vill säga ändringar av konkreta direktiv så att en diskussion kan föras i rådet och i parlamentet. Jag skulle vilja påstå att det här i själva verket inte bara handlar om ett miljöproblem; det är ett omfattande miljöproblem, men det är också ett omfattande socialt problem; det finns män och kvinnor som är beroende av fångst av fisk och skaldjur, av tjänstesektorn eller turistsektorn i dessa kustområden; det är områden som är utsatta ur miljösynpunkt, men även utsatta vad beträffar den sociala utvecklingen och den territoriella jämnvikten. Därför måste vi vara särskilt försiktiga så att vi i den mån det är möjligt undviker att en situation som denna uppstår igen. Roth-Behrendt sade att ingenting har gjorts. Jag tror nog att kommissionen tidigare har gjort en del, men ännu mer måste göras. Beviset på detta är att nordamerikanerna, efter Exxon Valdez, inom ett år antog en lagstiftning som var extremt sträng och extremt hård, och som innebär en risk att man, som jag redan har påpekat, omdirigerar de båtar hit som inte accepteras av de nordamerikanska hamnarna. I Europa har vi, sedan Amoko Cadiz eller Urquiola vid den spanska kusten år eller Torrey Canyon samma år, eller sedan alla andra fall som har förekommit, börjat lagstifta på allvar sedan år och , och i synnerhet på senare år. De senaste åren har man dessutom poängterat säkerheten vid passagerartransporter. Sådan är verkligheten. Enligt min uppfattning måste vi nu göra viktiga och angelägna insatser för att bemöta de nya problemen, som även härrör sig från den nordamerikanska lagstiftningen, där man poängterar säkerheten vid transport av farligt gods inom sjöfartssektorn. Mina damer och herrar, jag har tagit upp en rad frågor som vi kan gå in på mer i detalj, om ni vill, i samband med att jag infinner mig i det utskott som berörs av frågan, eller annars i samband med att jag lägger fram konkreta initiativ de närmaste månaderna. Min avsikt är - och det är något jag vidhåller - att vi påbörjar diskussionen i slutet av mars, en tidpunkt som sammanfaller med ett ministerråd, och att vi, givetvis innan det portugisiska ordförandeskapets period är till ända, får ett diskussionsunderlag. Bekvämlighetsflaggen är ett problem, men det är inte det enda. Rumänien är inte ett land med bekvämlighetsflagg, men man har ändå en mycket hög felkvot vid inspektioner. Ännu högre än länderna med bekvämlighetsflagg. Malta och Cypern har begärt inträde i unionen. Vi måste ställa höga krav i den här frågan och nu pågår förhandlingar om detta. Det kommer att leda till att vi får ompröva Europeiska unionens register och ta upp det välkända problemet, som säkert kommer att dyka upp igen, vilket syftet är med ett gemenskapsregister. Även om jag tror att det skulle vara svårt, bör man utföra en granskning av de register som finns i Europeiska unionens länder. Vad beträffar kontrollerna, så är själva kärnfrågan, det vill säga det första man måste ta reda på, hur den lagstiftning som vi förfogar över har fungerat, precis som Hatzidakis påpekade. Vi har ju redan en lagstiftning. Enligt den information som kommissionens tjänsteenheter tillhandahållit mig har lagstiftningen i många medlemsstater inte tillämpats i tillräcklig utsträckning, på grund av brist på personal, resurser och inspektörer. Problemet är inte att endast procent kontrolleras, utan snarare hur urvalet går till, hur man hittar de fartyg som utgör den största risken, utifrån fartygens ålder eller utifrån flaggens tidigare riskfaktor. Tyvärr gömmer sig dessa procent bakom flagg som de vet kommer att uppfylla kraven: inspektionerna går då snabbare och arbetet är lättare att utföra. Därför måste man, förutom att vidta förändringar, även vidta åtgärder för att undersöka vad som redan görs, förutom några tilläggskrav beträffande granskningarna, i synnerhet i förhållande till de olika fartygens ålder. Där finns SOLAS och MARPOL , två avtal inom ramen för Internationella sjöfartsinspektionen, som bör göras obligatoriska i unionens samtliga stater så att man sedan kan kontrollera hur de tillämpas. Vad beträffar unionens inspektörer, anser jag att subsidaritetsprincipen motiverar att man godkänner att medlemsstaterna utför dessa inspektioner, vilket inte hindrar att kommissionen kontrollerar att staterna utför sin uppgift på rätt sätt. Slutligen vill jag poängtera ansvarsfrågan. Inte bara beträffande maxbeloppen som jag anser bör vara jämförbara med de nordamerikanska. Vi har fastställt miljoner dollar; i Förenta staterna talar man om miljoner dollar som ett tak för skadeersättning. Jag anser att vi bör höja det aktuella beloppet, så att vi närmar oss de nivåer som finns i Förenta staterna, men att vi även bör kräva en omprövning av totalsumman för försäkringarna av fartygen, och därmed rederiernas ansvar, och låta ansvaret även omfatta dem som chartrar fartygen, ägarna av lasten. Så länge man inte utkräver något ansvar av de som äger lasten, mina damer och herrar, så kommer dessa problem enligt mig inte att kunna lösas. Det var allt, jag skall inte breda ut mig mer än såhär. Vi kommer att få andra tillfällen att diskutera detta. Men det är utan tvekan så att vi, som någon talare sade - och jag tackar för era inlägg som alla varit positiva och relevanta - måste förhindra att vi inom ett, två eller tre år åter står här och säger att vi inte har gjort det vi bör. För min del kan jag, efter att ha diskuterat det med de övriga kommissionärerna, säga att kommissionen är beredd att inför parlamentet och rådet lägga fram de lagstiftningsåtgärder, ändringar och direktiv som krävs för att tillförsäkra oss den högsta möjliga säkerhetsnivån. Detta förutsätter en politisk vilja från parlamentet- och jag ser att jag kan räkna med den - liksom även från ministerrådet.  Tack så mycket, fru kommissionär. Vi har med glädje noterat er samarbetsvilja. Jag har fått resolutionsförslag i enlighet med punkt i artikel i arbetsordningen till följd av kommissionens uttalande. Jag förklarar debatten avslutad. Omröstningen kommer att äga rum på torsdag kl.  Stormar i Europa Nästa punkt på föredragningslistan är kommissionens uttalande om stormarna i Europa. Jag överlämnar ordet till Barnier som företrädare för kommissionen.  Herr talman, mina damer och herrar ledamöter! Ni har just talat om de mänskliga, miljömässiga och sociala konsekvenserna av det oljebälte som än en gång har drabbat de franska kusterna. Och vi kommer nu - vilket gläder mig personligen - att tala om konsekvenserna av en historisk storm, en verklig orkan som också och samtidigt drabbade Frankrike, men även Förbundsrepubliken Tyskland och Österrike. Mina damer och herrar! När man talar om konsekvenserna av olyckor och oväder av det här slaget, handlar det inte endast om skador på miljön och kulturarvet. Då talar man också om, vilket även jag vill göra, vilka konsekvenser stormarna liksom oljebältet får för alla de kvinnor och män, vilket Loyola de Palacio sade för en stund sedan, alla de familjer som verkligen, det kan jag intyga, har blivit varaktigt chockade, skadade, märkta, missmodiga, och när det gäller de allra svagaste, förtvivlade. Mitt intryck är att det här i dag uttrycks en europeisk solidaritet och att denna solidaritet tar sig uttryck i ord om moraliskt stöd, men att den framför allt är en mänsklig solidaritet. Och jag vill uttrycka detsamma å hela kollegiets vägnar, och i synnerhet å de kollegers vägnar som varken glömmer var de kommer ifrån eller sitt medborgarskap; Franz Fischler för Österrike, Michaela Schreyer och Günther Verheugen för Tyskland samt Pascal Lamy och jag själv för Frankrike. Denna solidaritet åtföljer den som redan har markerats av dessa länders nationella myndigheter och av en fantastisk generositet och frivilliga insatser. Och eftersom vi talar om Europa, vill jag också hylla spontaniteten och tjänstvilligheten hos frivilliga från offentliga företag som elleverantörer, telebolag, brandkårer och vägförvaltningar, som kom spontant från hela Europa för att hjälpa till att få igång trafiken igen, och på vissa håll elektriciteten och telefonnäten. En del familjer i vissa franska regioner, mina damer och herrar, har inte kunnat ringa eller inte haft ström förrän för ett par dagar sedan. På begäran från ordförande Romano Prodi har kommissionen haft ett första samtal om den här frågan i sin helhet, en diskussion under kommissionens första sammanträde för i år. Och jag vill därför, vilket ordföranden har bett om, delge er resultatet av vårt arbete för att komma fram till vad unionen kan bidra med inom ramen för förordningarna och budgeten när det gäller återuppbyggnaden av det ekonomiska, sociala och kulturella arv som har skadats, efter att ha uttryckt vår mänskliga och moraliska solidaritet. Mina damer och herrar! Kommissionen kommer att uppbåda alla instrument som står till vårt förfogande för att hjälpa de berörda medlemsstaterna med återuppbyggnaden och ge stöd till drabbade personer eller företag, för att åtfölja och komplettera det stöd och den hjälp som nationella och regionala myndigheter redan har fattat beslut om. Ni vet att kommissionen förfogar över flera instrument, flera redskap som kan ge bidrag till sanerings- och återuppbyggnadsinsatserna, och vi räknar med att utnyttja alla dessa instrument med en lika stor viljekraft som Loyola de Palacio uttryckte när hon talade om lärdomarna av Erika-katastrofen. När det gäller strukturpolitiken, kommer jag personligen att granska hur vi kan utnyttja de beslut som nu fattas om den nya generationen ekonomiska utvecklingsstrategier - som kommer att tillämpas under de sju kommande åren, och hur de redan beviljade totalanslagen - särskilt för landsbygds-, industri- och tätortsregioner som genomgår en omställning och för fiskeområden, dvs. de regioner som omfattas av mål - kan bidra till återuppbyggnaden. Områdesindelningen för mål har fastställts av kommissionen efter samråd med de olika regeringarna. För Tyskland fattade kommissionen beslut i december, och just i dag har kommissionen fastställt mål -kartan, inte bara för Luxemburg och Sverige, utan också för Frankrike och Österrike. För Frankrike, där skadorna objektivt sett är störst, finns det totalt , miljarder euro att tillgå i det nya mål under perioden - En första analys som har gjorts av kommissionens enheter visar att procent av de personer som har drabbats av ovädret kommer att få stöd från mål , utifrån en finansiell fördelning i proportion till den befolkning som är stödberättigad. De olycksdrabbade franska departementen skulle därmed kunna få omkring , miljarder euro under de sju kommande åren. För Tyskland och Österrike är de motsvarande totala beloppen miljarder euro för Tyskland och miljoner euro för Österrike. Jag vill också erinra om, mina damer och herrar ledamöter, att de olycksdrabbade områden som inte finns med på den nya kartan - och tyvärr finns det också sådana - dvs. de som inte berörs av mål , men som enligt den tidigare områdesindelningen var berättigade till mål och mål b, också kommer att få tillgång till de anslag som finns tillgängliga för den nya programperioden, dvs. stöd under en övergångstid. Jag vill således klart och tydligt påpeka att strukturanslagen i hög grad kan bidra till de olycksdrabbade områdenas ekonomiska sanering. Det handlar givetvis inte om något katastrofstöd - ni vet för övrigt mycket väl att de blygsamma anslag som fanns tillgängliga i EU-budgeten för katastrofstöd avvecklades för två år sedan - det handlar i stället om ett återställande och en sanering på lång sikt, inom ramen för de program som är under förberedelse, och det är ur min synvinkel det viktigaste. Programplaneringen för åtgärder och val av prioriteringar har, som ni vet, decentraliserats till varje enskild stat, och därför kommer varje regering att behöva fastställa sina prioriteringar och göra sina val utifrån de förutsättningar jag just nämnt. Det blir troligtvis nya prioriteringar, med hänsyn till stormarnas eller oljebältets konsekvenser. Det åligger de berörda ländernas regeringar att fördela gemenskapens finansiella stöd mellan de olika regioner som är berättigade till strukturstöd, och därmed att föreslå kommissionen de handlingsplaner som kommer att genomföras på plats. Men för att ta ett exempel, för att vara mer konkret, vill jag erinra om att alla dessa program kommer att kunna finansiera de olycksdrabbade regionernas återställande av det historiska och kulturella arvet, deras ekonomiska aktivitetsområden, industri- och hantverksområden, det vägunderhåll som krävs för avsättning av råvaror och industriprodukter, infrastrukturen i hamnarna: handels- och fritidshamnarna; de flygplatsinfrastrukturer som är viktiga för affärsresor och turism; produktiva industriella investeringar; stöd till företag; det historiska och kulturella arvet av turistiskt intresse samt utbildning av behörig personal med stöd ur Europeiska socialfonden. Kommissionen står således till medlemsstaternas förfogande, för att justera och på bästa sätt omstrukturera programplaneringen, och det gäller även, det vill jag understryka, dem som drabbades av andra oväder i början av december, i Danmark, Förenade kungariket och i Sverige. Jag känner till att parlamentet antog en resolution den december om den frågan. Eftersom jag var där två gånger vill jag erinra om att detta också gäller Grekland, med anledning av konsekvenserna av jordbävningen i början av september och mål i Sammanhållningsfonden. Mina damer och herrar! Min kollega Franz Fischler har samma strategi för landsbygdens utveckling. Efter reformen av den gemensamma jordbrukspolitiken, som godkändes av parlamentet i fjol, kan åtgärder för landsbygdens utveckling för första gången samfinansieras av Europeiska utvecklings- och garantifonden för jordbruket , garantisektionen, i unionens alla landsbygdsområden. Således kommer Frankrike att få miljoner euro per år, Tyskland miljoner euro och Österrike miljoner euro. Dessa stöd är tillgängliga för de olycksdrabbade regionerna, men utan den begränsade områdesindelning som jag är tvungen att tillämpa för mål Bland de åtgärder som kan finansieras av EUGFJ, garantisektionen, vill jag nämna återställandet av den skadade jordbruks- och skogspotentialen, skogsåterväxten, infrastrukturerna på landsbygden, förebyggande och skyddande infrastrukturer, såsom hinder och varningssystem. I det sammanhanget är skogsindustrins problem troligen det mest specifika, eftersom den blev särskilt drabbad av stormarna. Vi kommer att ägna den en särskild uppmärksamhet, såväl ur ekonomisk som miljömässig synvinkel. När det gäller virkeslagren vill jag säga att EUGFJ också kan stå för gemenskapens samfinansiering. När det för övrigt gäller fisket, är det även möjligt att uppbåda strukturinstrumenten för samfinansieringar. Frankrike har tillgång till miljoner euro för perioden - Gemenskapens stöd kan bidra till att ersätta fiskare och fartygsägare för tillfälliga avbrott i deras verksamhet i händelse av oförutsedda händelser, och det under högst två månader per år. Stöd från det finansiella instrumentet för utveckling av fisket är också tänkbart, möjligt att utnyttja för klassiska investeringsprojekt. Jag tänker på vattenbruksanläggningar, kollektiva anläggningar, omstrukturering, fysisk planering av vattenbruk, utrustning för fiskehamnar, modernisering av fartyg. Jag har redan förhört mig om de frågorna tillsammans med Franz Fischler. Kommissionen vill slutligen betona att de statliga stöd som är avsedda att reparera de skador förorsakade av naturkatastrofer eller andra extrema händelser kan komma att anses förenliga med den gemensamma marknaden, givetvis efter samråd med min kollega Mario Montis enheter, och skulle då godkännas av kommissionen. Redan nu kan således olika åtgärder sättas in, i fråga om energi kan det till exempel ske inom ramen för programmet för transeuropeiska nät för energi. När det gäller transport av energi är jag väl medveten om att det finns många tekniska problem, i synnerhet transport av energi via högspänningsledningar. Men eftersom jag minns den inte alltför avlägsna period då jag var miljöminister i Frankrike, när jag stred för en nedgrävning av ledningar, vill jag erinra om det som vissa av er sade för en stund sedan, nämligen att det är mycket billigare att förebygga än att rätta till i efterhand, på detta område liksom så många andra. Jag skulle därför önska att medlemsstaterna när det är tekniskt möjligt främjar en nedgrävning av telegrafi-, telefoni- och elledningar, och att vi uppmuntrar dem till det. Mina damer och herrar ledamöter! Så långt presentationen av de gemenskapsinstrument som erbjuder ett stort antal mycket konkreta interventionsmöjligheter. Europeiska unionen gör inte allt, och kommer inte att göra allt. Men den kan göra mycket, under förutsättning att vi har förmågan att uppbåda dessa instrument, att ni informerar om detta och att medlemsstaterna kan fastställa sina prioriteringar och fatta sina beslut till följd av stormarna. Det är således mycket viktigt att kammaren, liksom kommissionen, vidarebefordrar denna information och detta konkreta solidariska budskap till alla berörda parter samt berörda och drabbade människor. Vad mig beträffar åtar jag mig att göra detsamma redan denna vecka, eftersom jag i övermorgon beger mig till två franska departement som blev hårt åtgångna av stormarna: la Charente-Maritime, drabbat av såväl orkanen som oljebältet, och la Creuse. Jag kommer också att presentera dagens beslut om mål I morgon, den januari, kommer min kollega Michaela Schreyer att besöka en av de värst drabbade regionerna i Tyskland, Svarta Skogen i Baden-Württemberg. Jag vill avsluta denna framställning genom att tacka för er förståelse, herr talman, och genom att ta upp ett ämne som ligger mig varmt om hjärtat och som är en av de lärdomar vi bör dra av dessa katastrofer, inte alltid, men ofta naturkatastrofer. Vi är övertygade om att den här typen av katastrofer förstärker behovet av en bättre samordning inom unionen av de medel som finns i varje stat för gottgörelse, katastrofstöd och civilt skydd. Kommissionen har redan en samordningsenhet på området för civilt skydd, vilken är placerad under min kollega Margot Wallströms ansvar. Denna enhet har för övrigt fungerat väl när det har handlat om att hantera oljebältet, att hitta båtar, upprätta strandskydd och ta fram maskiner för att inom gränsen för det möjliga rengöra oljeindränkta fåglar. Här har man uppbringat medel från elva europeiska länder, något man inte alltid känner till och något som motiverar den hyllning jag ville ge denna spontana solidaritet, som alla europeiska länder har visat. Emellertid anser jag att vi måste gå längre än så. Ordförande Prodi, Margot Wallström och jag själv är övertygade om att det krävs att man på ett mycket mer systematiskt sätt utvecklar en europeisk interventionsstyrka som stöds på befintliga nationella bestämmelser och på specialiserade enheter. Dessa skulle kunna utgöras av brandmän, vaccinations- och civilskyddsenheter, spårhundar vid lavinolyckor och mycket mer och medlemmarna av en sådan styrka skulle vara kvar i sina respektive länder men följa en gemensam utbildning och träning, och de skulle vid behov kunna mobiliseras på Europeiska unionens territorium, till exempel som man såg i samband med stormarna och jordbävningen i Grekland, och även utanför unionen, som i Turkiet, Sydamerika och Centralamerika, till följd av de tragiska händelser vi alla känner till. Det verkliga frågan är huruvida det är möjligt att upprätta en verklig europeisk civil skyddsstyrka. Dit har vi ännu långt kvar i dag, även om Europeiska rådet i Helsingfors tog ett steg framåt i den riktningen och Margot Wallströms enheter arbetar på en utvidgad roll för "interventions- och spaningsstyrkan". För stunden har kommissionen självklart varken de mänskliga resurser eller ekonomiska medel som krävs för att kunna åta sig ett sådant uppdrag, men tillsammans med Margot Wallström och under Romano Prodis ledning anser vi att detta är en av de lärdomar som bör dras efter den senaste raden av olyckor - naturkatastrofer eller ej - med så tragiska konsekvenser. Det skulle också vara, i fråga om effektivitet och politisk tydlighet, en symbol för vår föreställning om Europeiska unionen. Vad mig beträffar har jag för avsikt att inom kollegiet framföra denna idé som en av de lärdomar vi bör dra av de senaste katastroferna.  Herr talman! Under års sista dagar svepte oerhört våldsamma stormar fram, i huvudsak drabbades Frankrike, men också Tyskland, Spanien, Förenade kungariket och Schweiz. Man har tyvärr kommit fram till döda, varav i Frankrike. De mänskliga skadorna är enorma, men också den materiella förstörelsen; offentliga anläggningar och privata egendomar har förstörts eller skadats allvarligt. Miljontals hushåll har stått utan elektricitet, telefon och rinnande vatten. Ekonomisk verksamhet har stått stilla. Enbart i Frankrike uppskattar försäkringsbolagen redan nu kostnaderna för skadorna till till miljarder franc, dvs. till miljarder euro. Denna naturkatastrof, som saknar tidigare motstycke, har mobiliserat alla tillgängliga krafter och framkallat solidaritetsyttringar både inom och utanför gemenskapens gränser. Därför skulle jag här vilja tacka alla dem som kom för att ge en hjälpande hand till räddningstjänsterna och de offentliga myndigheter och företag som översvämmades av den omfattande uppgiften. Till alla er: ett tack ur hjärtat för denna värdefulla hjälp. När chocken väl har lagt sig och våra samhällens vitala funktioner har återupprättats, funderar jag, och jag uppmanar också kommissionen och rådet därtill, över möjligheten att inrätta en post för katastrofstöd i gemenskapens budget, för att vi skall kunna hantera den här typen av händelser. De risker som hänger samman med väderkatastrofer får inte försummas, och inför konsekvenserna av sådana katastrofer och de snabba interventioner som då krävs, tror jag det vore bra om gemenskapen på nytt försåg sig med sådana medel. Detta katastrofstöd, som en gång tidigare existerade, borde kunna undantas från de strikta regler som tillämpas för strukturfonderna. Jag instämmer också i kommissionär Barniers förslag att successivt inrätta en europeisk civil säkerhetsstyrka - en idé han lanserade redan för några månader sedan - och som vi talade om, herr kommissionär, när jordbävningarna inträffade. På min fråga om möjligheten att återupprätta gemenskapens katastrofstöd, måste svaret självklart bli ja. Jag skulle sedan vilja ta upp de oändliga problem som uppstår för en sektor som är synnerligen drabbad av stormarna. Det gäller skogsbruket, vars verksamhet i allra högsta grad har äventyrats av de skövlingar som ovädret orsakade i skogarna. Man måste förstå att skogen inte endast har en landskaps- och miljödimension. De utgör också en viktig socioekonomisk sektor i vissa regioner, som inte får försummas. I Frankrike har mer än miljoner kubikmeter träd rivits upp av vindarna. Det utgör ungefär tre års full skörd för producenterna. Konsekvenserna är omedelbara. Vissa skogsbrukare har förlorat allt. Hela skogspartier har skövlats, vilket inom några veckor kommer att skapa säkerhetsproblem och fordra en bekämpning av bränder. Priserna har redan rasat till följd av den enorma tillgången på trä, på grund av den övermättade marknaden. Infrastrukturerna kommer att utsättas för en osedvanligt tät ström av långtradare och transport- och truckfordon. Under dessa omständigheter är det brådskande att återupprätta tillträdet till skogspartierna, att återställa markerna och utnyttja tekniska lösningar för att iordningställa lagerutrymmen, hålla uppe priserna på trä, och på längre sikt bör man med alla tillgängliga medel underlätta skogsåterväxten. Detta är en rad åtgärder som det finns anledning att vidta, herr talman, och jag gläder mig åt kommissionärens påpekanden, i vetskap om att mål inte kan erbjuda stöd till allt. Médoc är till exempel inte berättigad till detta stöd, herr kommissionär, och därför önskar jag att EUGFJ kan ersätta mål i det fallet.  Herr talman, herr kommissionär, mina kära kolleger! De osedvanligt våldsamma stormarna som har rasat i flera olika europeiska regioner bör parlamentet inte betrakta som ett dramatiskt, fast tillfälligt och exceptionellt fenomen. Stormarna och konsekvenserna av dem är faktiskt en politisk händelse av stor vikt. Varför? Varför skulle det inte vara en exceptionell händelse? Först och främst för att man i dag vet att liknande klimatfenomen aldrig är helt oförutsägbara. Man vet nu att den här typen av oväder ofta hänger samman med klimatförändringar och växthuseffekten, och det är frågor för vilka medborgarna förväntar sig att Europeiska unionen skall utveckla en övergripande strategi för studier och prognoser. Men vad som också står på spel i det här fallet - och som är skälet till att detta är ett utomordentligt viktigt politiskt fenomen för oss - är Europas förmåga att vara det man ger sig ut för att vara: ett Europa nära medborgarna. I dag innebär det givetvis att vi måste sända ett starkt solidariskt budskap till alla dem som drabbats av stormarna, de familjer som förlorat en nära anhörig - jag vill erinra om att vi beklagar att minst personer har dött till följd av ovädret - till de hantverkare som har förlorat sina arbetsredskap, de jordbrukare som på några ögonblick förlorade år av arbete, och till alla dem som firade övergången till det :a århundradet i kyla och stearinljusens sken. I det avseendet gläder jag mig åt det arbete som de politiska grupperna har ägnat sig åt de senaste dagarna, för att nå fram till en gemensam resolution som jag hoppas kommer att antas i morgon. Men på ett konkret plan, och bortsett från alla ord, måste denna solidaritet självklart ta sig uttryck i en stor finansiell kraftsamling, som gör det möjligt att återuppbygga skadade produktionsled och förstörda kommunikationsnät, och att helt enkelt åter ge befolkningen värdiga levnadsvillkor. Jag har förstått att en del av de olycksdrabbade områdena är berättigade till gemenskapens strukturstöd, och att man kommer att göra allt för att uppbåda dessa medel så snart som möjligt. Men tillåt mig säga att detta inte är tillräckligt. Det är inte tillräckligt eftersom dessa oförändrade totalanslag riktas om till reparation av skador, vilket följaktligen bestraffar investerings- och utvecklingsprojekt som var planerade på lång sikt. Och lösningen förefaller framför allt oacceptabel med tanke på vilket europeiskt politiskt ansvar vi har gentemot allmänheten. Medborgarna skulle inte förstå varför Europeiska unionen kan frigöra omfattande stöd vid enstaka katastrofer för att hjälpa offren för naturkatastrofer i tredje världen, även om ett sådant stöd är helt och hållet välgrundat. Om vi vill se till att medborgarna inte uppfattar Europa som en maskin som producerar krångliga och petnoga bestämmelser, måste vi ändra på allt detta. Vi måste fundera över ett nytt finansiellt arrangemang, som gör det möjligt att i brådskande fall uppbringa tillräckliga medel. Och mot bakgrund av den stora mobilisering av transporter och mänskliga resurser som vi fick se när tekniker kom från hela Europa, bör vi främja inrättandet av en europeisk civil säkerhetsstyrka. Det är i olyckan som man får reda på vem som står en nära och som man värderar deras solidaritet. Jag tror att man bygger upp medborgarnas Europa till det priset.  Herr kommissionär! Jag vill tacka för era uttalanden, särskilt de konkreta förslagen angående de olycksdrabbade som väntar sig oerhört mycket av Europeiska unionen, och av det stöd som vi kan ge dem. Några dagar efter de hemska stormarna sände jag personligen en skrivelse till er, för att be er att försöka få den franska regeringen att justera mål -områdena, så att alla drabbade områden kan få mål -stöd, såväl i Frankrike som i andra länder. Jag antar att det är gjort, eftersom ni inte talade om det. Vi vet att man har alla svårigheter i världen att få stöd om man inte ingår i ett mål -område. Det är således bättre att genast lösa det här problemet. Ni vet också att det inte endast är ett kortsiktigt problem, utan även ett problem på medellång och lång sikt. Jag skall förklara mig. Jag var i Lorraine när de förfärliga stormarna skövlade omkring procent av lövskogarna. För vissa s.k. skogskommuner är skador på procent en enorm förlust. Vi vet till exempel att det krävs mellan och år innan ett träd uppnår mogen ålder. Den förlust som drabbar dessa kommuner sträcker sig således inte endast över ett, två eller fem år, utan en mycket längre period. De berörda kommunerna uppskattar att det rör sig om år. Jag anser följaktligen att det kommer att bli mycket svårt att med hjälp av bidrag kompensera dessa landsbygdskommuners intäktsförluster. Den aspekten tror jag att vi måste bära med oss och inte glömma den när vi vidtar olika politiska åtgärder. Det stämmer att skogssektorns problem är oerhört sammansatt. Ni talade om att frigöra medel för virkeslagren, eftersom priset inte får sjunka. Å andra sidan kommer även de kommuner som inte berördes av stormarna att lida skada, eftersom Office national des forêts har beslutat att frysa skogsavverkningen under fyra års tid. De kommuner som inte har lidit förluster kommer således ändå att få se sina inkomster minska. Detta säger jag för att visa er att problemet är ytterst invecklat, och jag vill än en gång tacka kommissionen för att den analyserar situationen så grundligt som möjligt. Jag skulle också vilja uppmärksamma er på det faktum att det visserligen har inträffat en ekonomisk katastrof, men att de verkliga miljökatastroferna ännu inte har inträffat. Det sade ni själv, herr kommissionär - stormarna är inte alltid naturkatastrofer, och vår bedömning är att de är ett första tecken på klimatförändringar. Vi bör därför se över vår politik för att integrera denna omständighet.  Herr talman, herr kommissionär! Frankrike befinner sig fortfarande i ett chocktillstånd efter den förfärliga katastrof som orsakade ett tiotal personers död. Ingen sektor besparades: alla infrastrukturer; vägar, luftfart, järnvägar, hamnar, el- och telefonnät; bostadsområden, skolbyggnader, historiska monument, och ej att förglömma jordbruket och skogarna, som i många regioner har ödelagts. Folk är som mest chockade där skadorna var störst, men ingen har gett upp inför detta olycksöde. Redan de första dagarna, och än i dag, visas en enorm solidaritet och generositet. Förtroendevalda, kommunalanställda, medborgare i Frankrike och hela Europa har mobiliserat sig för att hjälpa till. Jag vill särskilt hedra de offentliganställdas engagemang och uppoffring - de har gjort generösa insatser med ett enda mål för ögonen: att hjälpa olycksdrabbade människor och återupprätta normala levnadsvillkor, elektricitet, transporter, telefon, utrustningar. Genom att bevisa sin effektivitet i dessa prövande stunder, gjorde den offentliga sektorn sig gällande som en oundgänglig del av vårt samhällsliv. Jag tycker att det uppmanar oss att reflektera, framför allt för att sätta stopp för den pågående avreglerings- och privatiseringsprocessen. Det är självklart också brådskande att fortsätta att plåstra om sår, att förbereda återuppbyggnaden och restaureringen, och samtidigt ta lärdom av denna exceptionella katastrof. Jag har lyssnat till Barnier och uppskattar hans förslag, men personligen ser jag ingen motsats mellan omedelbara och långsiktiga åtgärder. Det verkar tvärtom som om situationen gör att förslaget från min grupp blir relevant nu i efterhand, dvs. förslaget att återupprätta en specifik budgetpost för naturkatastrofer inom unionen. Det finns självklart också anledning att utöka strukturfonderna till förmån för de drabbade regionernas återuppbyggnad, bl.a. de medel som anslås till landsbygdens utveckling, livsmedelsåtgärder och skogsbruket. Jag har särskilt noterat förslagen rörande mål Man har framfört hypotesen att den här typen av katastrofer hänger samman med klimatförändringar, som uppstått till följd av människans aktiviteter i miljön. Om detta bekräftas vore det också bra om unionen gör mycket större insatser för att få länderna att respektera åtagandena från Kyotokonferensen och prioritera planetens fortlevnad i stället för den ohämmade jakten på lönsamhet.  Herr talman! Alla de som kom hit med bil, tåg eller flyg, har kunnat konstatera vidden av de skador som framför allt drabbat Frankrike till följd av orkanen, en orkan av en aldrig tidigare skådad styrka, som slog till mot Europa i slutet av förra månaden. Vad kan Europaparlamentets ledamöter göra inför en katastrof av den omfattningen? Först och främst vill jag hedra alla mina kolleger, borgmästare och förtroendevalda, som varje dag har fått lugna människor, organisera solidaritetsarbetet och samarbeta med de offentliga tjänsteföretagen. De har gjort sig väl förtjänta av sina medborgares förtroende. Jag vill också tacka medlemsstaternas räddningstjänster och väpnade styrkor, som inom ramen för ett exemplariskt mellanstatligt samarbete kom för att stödja sina franska kollegers ansträngningar. Jag skulle också vilja fundera över den paradoxala situation vi befinner oss i när det gäller katastrofstöd. Hade denna katastrof ägt rum i Guatemala eller Turkiet hade vi genast kunnat ta gemenskapens budget i anspråk för att hjälpa offren, men i våra länder är inget sådant möjligt eftersom det saknas lämpliga budgetposter. Vi måste också be kommissionen att inte hindra lokala myndigheter och staterna från att bistå de företag som har drabbats av katastrofen, dvs. att inte tillämpa gemenskapens konkurrensregler på ett alltför strikt sätt. Jag tänker särskilt på de hårt drabbade fiskarna och mussel- och ostronodlarna. Som ni sade herr kommissionär, måste de få ersättning för det påtvingade verksamhetsavbrottet, och de investeringar som måste byggas upp på nytt skall kunna få stöd genom det finansiella instrumentet för utveckling av fisket . Vidare tror jag inte att en automatisk tillämpning av de fleråriga utvecklingsprogrammen är på sin plats i olycksdrabbade kustområden. Jag uppmanar därför kommissionen att avstå från det, för att i stället hjälpa dem som får sin försörjning av havet att göra de investeringar som nu är nödvändiga.  Herr talman, kära kolleger! De stormar som härjade i Frankrike natten mellan den och december har som tidigare nämnts orsakat döda och åsamkat skador för miljarder franc, dvs. miljarder euro. Knappt tre veckor efter olyckan var tusentals människor fortfarande utan elektricitet och telefon, hektar skogsområden och miljoner kubikmeter träd hade förstörts och det historiska arvet hade också skadats, vilket det sorgliga exemplet Versailles slottspark vittnar om. Inför en sådan katastrof förefaller det därför naturligt att den nationella och europeiska solidariteten kommer de olycksdrabbade och de mest berörda personerna till del. Men i likhet med vad föregående talare har sagt, och vad ni, herr kommissionär, svarade min kollega Jean-Claude Martinez angående en annan tragedi - nämligen översvämningarna i sydvästra Frankrike i november månad - är det visserligen så att ni ser med oro på katastroferna, men det enda ni gör är att erinra om att budgetposten för hjälp vid naturkatastrofer har avvecklats. Detta leder oss fram till en chockerande paradox, som framhölls av föregående talare, nämligen att det är lättare, mycket lättare, att hjälpa offren för naturkatastrofer utanför unionen än på unionens territorium. Herr kommissionär! Ni begränsar er till, och vi förstår er, att erbjuda oss den hypotetiska och avlägsna möjligheten att få strukturstöd enligt det nya mål eller övergångssystemet för mål och mål b. Det var de ordalag ni använde i det skriftliga svaret till min kollega den januari Jag har en kopia till ert förfogande. Vi förstod mycket väl att ni inte kunde säga annat - inför den oansvariga attityd som inte endast är kommissionens utan också parlamentets - och att ni ingenting kan göra i brist på rättsliga och finansiella grunder. Men för guds skull, jag ber er, och det säger jag utan någon som helst ilska gentemot er, presentera inte redan tidigare planerade stöd som hjälp till stormarnas offer, de är ju stöd som går inom ramen för en regionalpolitik som inte har någonting med detta att göra. Inom ramen för en tilläggsbudget krävs det således att vi snarast återupprättar den budgetpost vi tilldelades för naturkatastrofer. Vi måste utnyttja stödmedlen från toppmötet i Berlin, och vi måste ändra på den skogspolitik som bedrivs i de flesta av unionens länder, men det är ett annat problem.  Herr talman, herr kommissionär, mina kära kolleger! Europa har vid detta millennieskifte utsatts för en hård prövning. Först av allt vill jag uttrycka min djupa sympati med de familjer som försänkts i sorg av de oväder som härjade i Europa i december. Stormarna är en miljökatastrof utan tidigare motsvarigheter för våra skogar. Tillåt mig sända en särskild tanke till skogarna i min region, Lorraine, där skadorna var avsevärda. Och jag vill gratulera de regionala myndigheterna, alla frivilliga och de offentliga företagen till deras exemplariska mobilisering. Men tyvärr har de ännu inte sett ljuset i slutet av tunneln. Det är Europas skyldighet att stödja dem och på så sätt komplettera de berörda medlemsregeringarnas insatser. Jag välkomnar med nöje Barniers uttalande, liksom de åtgärder som kommissionen har aviserat. Jag skall inte förbigå den ekonomiska dimensionen av frågan; skogssektorn är ödelagd och en hel befolkning lider av de tragiska konsekvenserna. Gemenskapens åtgärdsprogram för civilt skydd, vilket inrättades genom rådets beslut av den december förra året, inleddes den januari Jag vill be staterna att gripa tag i det tillfället: detta program måste fungera fullt ut. Det har varit effektivt på vissa områden - och jag betvivlar inte att kommissionär Barniers uttalanden är ärliga - men jag beklagar att programmen för skogsbruket fortfarande ligger i sin linda. I väntan på att medel frigörs på gemenskapsnivå, bör man prioritera ett materiellt stöd inom ramen för medlemsstaternas partnerskap. Det är således brådskande att stärka skogssektorn och upprusta det så fort som möjligt. Lån av skogsutrustning och tillhandahållande av behörig personal ingår också i ett sådant arrangemang. En kommande utmaning blir att undvika växtskyddsproblem som hänger samman med att stora mängder trä överges i skogen, och att grundvattnet förorenas till följd av att det skapas lika betydande virkeslager. Till sist är det absolut nödvändigt att bromsa utnyttjandet av avverkningsklara träd, och i stället främja köp av stormfällda träd. Denna virkesförsäljning bör understödjas av en omfattande medial bevakning på medlemsstatsnivå. Biståndet till uppsamling av trä utgör självklart bara ett första steg när det gäller att stödja återställandet av skogarna och den fysiska planeringen för landsbygden. Jag uppmanar kommissionen att integrera detta i ett reflektionsarbete om förvaltningen av problemen efter katastrofen. Det här är således ett sorgligt tillfälle för Europa att gripa tag i, så att dess skogrikedomar förnyas och skogarna därmed kan uppfylla sin uppgift att bevara vilda djur och växter och naturliga livsmiljöer samt sin roll i våra länders ekonomi. För stunden krävs det således en solidaritet och ett samarbete mellan medlemsstaterna inför en ekonomisk och miljömässig katastrof. Det är Europas sak att föreslå prioriterade åtgärder för att rädda skogssektorn, så att denna solidaritet verkligen blir meningsfull.  Orkanen "Lothar" måste ge oss anledning att överge vår princip att uteslutande återställa det som skadats, vilket också här diskuteras i främsta hand, och i stället tillämpa försiktighetsprincipen, där även de eventuella upphovsmännen skall ställas till ansvar. De aktuella programmen måste påskyndas. Åtagandet från Kyoto kan exempelvis inte genomföras med kommissionens nuvarande koncept. Handeln med utsläppsrätter är enligt min åsikt omoralisk och löser inte problemet, utan skjuter bara upp det. Hela skattesystemet måste på medellång sikt göras ekologiskt. Genomförandet av uppgifterna i vitboken som rör förnybara energikällor, som skulle föra med sig en massiv minskning av växthusgaserna, måste påskyndas. Allt som den nya kommissionen hittills har lagt fram i denna riktning, är inte på långt när tillräckligt, utan alltför litet!  Herr kommissionär, herr talman, mina damer och herrar! Hittills har Lothar varit ett helt vanligt namn. Men tyvärr har Lothar erhållit en beklaglig ryktbarhet. Orkanen med samma namn svepte fram över Europa och krävde, framför allt i Frankrike och i Tyskland, men också i Schweiz, talrika offer, och efterlämnade en rågata med förödelse. Vinden besegrade elmaster, tak, vägmärken och till slut också skogen. Det rör sig ju bara om uppskattningar när vi nu hör att på kort tid ca. miljoner fastkubikmeter träd fällts av stormen. Jag har lyssnat mycket uppmärksamt på er, herr kommissionär, och jag välkomnar det också utomordentligt att ni kommer att ta en titt på katastrofen lokalt i Frankrike och Tyskland. Om Schreyer nu under de kommande dagarna är i Schwarzwald, kommer den enskilde jordbrukaren eventuellt att fråga hur kommissionen nu skall kunna hjälpa honom. Hur skall Europa kunna hjälpa mig? Vad säger ni då till skogsägaren, när hans skog eventuellt inte ligger i mål--området, om hans skog inte ligger inom b-området? Hur svarar kommissionen vid besöket på plats, när ni säger till skogsägaren att vi stöder vägbyggnad och dammar, vi vill bygga upp det kulturella arvet igen, vi vill komma med erbjudanden till turisterna etc? Att detta är välmenta råd. Men jag kommer själv från en skogsfastighet i norra Tyskland, och jag kan tala om att vi i vår region redan nu märker dessa enorma skador. Man fortsätter inte med den nödvändiga gallringen av skogen, skogarna sköts inte tillräckligt. Vad vi ur kommissionens synpunkt absolut behöver, är också ett ja till de nationella stöden, så att vi inte senare åter talar om några konkurrenssituationer.  Herr talman, herr kommissionär, kära kolleger! Tillåt mig att till att börja med visa på två fakta. För det första: I början av jämnade Nato i frihetens namn Kosovo med marken med hjälp av bomber, med deltagande av de flesta medlemsstaterna i Europeiska unionen. Nu försöker vi med gigantiska insatser åter få landet på fötter och hjälpa människorna där. Detta med all rätt. För det andra: I slutet av rasade oerhörda stormar och förde med sig död och förintelse över många landsändar inom EU. Ropet på hjälp från de drabbade besvarades av kommissionen i Bryssel med en axelryckning. Vi har inga medel och inga möjligheter, hette det. Kära kolleger! Detta är fel! Ingen kan heller förstå det. Och absolut inte den som känner sin existens hotad. Människorna i Europeiska unionen förväntar sig solidaritet, även inom denna gemenskap. Jag säger att de har rätt till solidaritet. Europaparlamentet måste i nödens stund se till att de också får det. Jag begär av kommissionen att den inte skall vara nödbedd utan gå offren för ovädret till mötes. Kommissionen känner bättre till medel och vägar för hjälpen än alla lokala organisationer eller myndigheter. Jag ber, kära kolleger, om ert stöd för att göra klart för kommissionen att det inte så mycket är möjligheterna att hjälpa som saknas, utan den goda viljan i många ämbetsrum i Bryssel! Tillåt mig ytterligare ett påpekande: När det gäller stormens följder framgår detta mindre tydligt, men olyckan med tankfartyget utanför den franska kusten gör det helt klart att vi också i en annan fråga måste hjälpa kommissionen på traven. Vi behöver inom Europeiska unionen snarast få regler beträffande miljöansvar. Det går inte längre an att allmänheten får stå för de skador, som enskilda individer ofta orsakar med sina brottsliga förehavanden. Vi måste göra upphovsmännen ansvariga för alla slags skador på vår miljö. Då kommer exempelvis alla att överväga om de skall transportera olja i ett tankfartyg, som är på väg att brytas sönder. När jag , för mer än fem år sedan, kom med i parlamentets utskottet för rättsliga frågor och den inre marknaden, fick jag ta över uppgiften som föredragande för området med miljöansvar. Sedan dess väntar jag på ett initiativ från kommissionen, som också ger mig arbete. Det är en skandal, som snabbt måste få ett slut, och jag hoppas att detta ärende inte skjuts upp än en gång i februari!  Herr talman, herr kommissionär! Denna storm vid millennieskiftet bör få oss att tänka över problemen i grunden. Det står klart att människan fortfarande inte är i stånd att undvika naturkatastrofer. Det har alltid funnits och kommer alltid att finnas naturkatastrofer. Naturligtvis behövs det solidaritet i detta sammanhang. Det behövs säkerligen ett civilskydd över hela Europa, och det måste också inrättas en budgetpost för naturkatastrofer i EU:s budget. Men - och det är det viktigaste - misstagen när det gäller förhållandet mellan natur och människa begås alltid av människan - även om de ofta görs över hundratals år - och aldrig av naturen, ty naturen kan inte göra några misstag. Skadorna i detta sammanhang berodde på befolkningstätheten, på infrastrukturens utformning och i fråga om skogen naturligtvis också på de många monokulturerna. Givetvis är jag positiv till att vi skall hjälpa så långt det är möjligt. Men vid hjälpen skall man beakta att el- och telenät kanske i framtiden i större utsträckning bör läggas under jord. Vi måste se till att vi får mindre kretslopp, och vid nyplanteringen av skog framför allt satsa på stabila blandskogar, och inte på monokulturer. Den viktigaste diskussionen i detta sammanhang är emellertid klimatet. Vi har hittills varit priviligierade i Europa, eftersom vi har Golfströmmen, och Golfströmmen fortfarande fungerar. Amerika och Sydostasien har det mycket sämre ställt, vad gäller klimatet och stormarna. Vi har lyckligtvis Golfströmmen. Men vi lider liksom de andra också av växthuseffekten. Den har - hur svårt det än är att demonstrera klimatförändringen med hjälp av räkneexempel - delvis åstadkommits av människorna. Vi måste i större utsträckning iaktta direktiven från miljökonferensen i Kyoto. Vi måste minska på koldioxidutsläppen, börja använda förnybara energikällor och i detta sammanhang generellt fråga oss, hur Europas skogar mår.  Herr talman! Jag anser att det i första hand är offren vi bör beklaga. Förlusterna är oersättliga. För det andra välkomnar vi solidariteten de franska provinserna och medborgarna emellan, och övriga länders solidaritet med Frankrike som är det land som har drabbats hårdast. Eftersom jag inte har så lång tid på mig, herr talman, vill jag endast ta upp två aspekter i vår resolution. Den första tycker jag att kommissionären indirekt erkänner i sitt anförande, när han ställer sig frågan om det rör sig om naturkatastrofer eller ej. Experterna blir ju ständigt mer övertygade om att det finns ett samband mellan klimatförändringarna och människornas agerande i allmänhet och det ökade antalet naturkatastrofer på senare år. De senaste tio åren har temperaturen stigit mer än den hade gjort under den resterande delen av århundradet. Därför bör Europa tydligt ta ställning för Kyotoprotokollet och komma med konkreta förslag. Den andra aspekten är att det var jag som var föredragande för civilförsvaret i Europa, och jag är helt enig i kommissionärens förslag att upprätta en europeisk civilförsvarsmakt. Dessutom bör man använda sig av en budgetpost utöver de vanliga, precis som en katastrofsituation är något utöver det vanliga.  Först av allt skulle vi vilja uttrycka vår medkänsla med alla de familjer och samhällen som har förlorat medlemmar i denna fruktansvärda tragedi. Det är faktiskt förlusten av liv som gör denna speciella katastrof extraordinär med europeiska mått. Det är beklagligt att vi inte har några verktyg för att ge bistånd i sådana här situationer. Jag vill tacka kommissionären för hans innehållsrika uttalande i frågan och hans förslag att vi faktiskt skulle kunna organisera oss på europeisk nivå för att ge bistånd till medlemsstater och regioner som upplever liknande tragedier. Detta är viktigt. En andra sak vi bör komma ihåg är att vi hade en budgetpost tidigare. Den var mycket liten. Den räckte inte till mycket men den missbrukades flera gånger av ledamöter av denna kammare som föreslog åtgärder när katastroferna inte ens var stora. Medlemsstaternas tjänstemän och ministrar kom till Bryssel, viskade med kommissionen, fick några euro och en politisk poäng genom att de hemförde stöd till sina valkretsar. Så det var inte många som sörjde att denna budgetpost avskaffades. Jag tror att vi bör återinföra denna budgetpost. När vi hade jordbävningen i Grekland, som var en stor katastrof, hade inte gemenskapen något instrument för att visa grekerna sitt medlidande och sin solidaritet. Detsamma gällde när översvämningarna drabbade Frankrike, och detsamma händer nu igen. Dessa katastrofer är stora, vi borde ha ett instrument men vi har det inte. Vi bör återinföra detta instrument och göra reglerna strikta, så att vi bara använder detta speciella instrument i situationer då allvarliga katastrofer inträffar. Vi kan spara det från år till år och tillse att vi har ett instrument för att handskas med stora olyckor när de inträffar. I Irland var det inte så illa den här gången, även om vi har haft många allvarliga stormar på Atlanten. Vi hade översvämningar i Irland också och jag vill ge uttryck för min medkänsla med de människor i Irland som drabbades av dessa.  Mina kära kolleger! Det får inte bli så att var och varannan bland oss tappar minnet. Det stämmer att kommissionen och parlamentet fattade ett gemensamt beslut, vilket syftade till att avskaffa budgetposterna för katastrofhjälp. Det stämmer att det finns mycket europeiska pengar - kommissionär Barnier har pekat på att han kommer att utnyttja artikel i arbetsordningen om landsbygdens utveckling för ostronodlingarna och jordbruket; artikel för skogsbruket; undantagen till konkurrensreglerna i artikel i fördraget för företagens del samt strukturfonderna för offentliga anläggningar. Ändå kvarstår det faktum att det i dag inte uppbringas ett enda öre mer än vad som skulle ha tilldelats före stormen, för att uttrycka en konkret och aktiv solidaritet. För staterna gäller det helt enkelt att agera kommunicerande kärl och ta från ett ställe för att ge till någonting annat. Detta är otillräckligt, och därför gläder det mig personligen att Barnier tog upp den idé som ligger mig varmt om hjärtat, en idé jag för övrigt framförde när jag uttryckte mina önskningar till pressen i Bordeaux, nämligen inrättandet av en förstärkt politik för ett europeiskt civilskydd. Jag tror att medborgarna måste uppleva våra omedelbara åtgärder som påtagliga, om vi vill att det för oss så eftersträvansvärda europeiska medborgarskapet skall existera, och om vi vill att det mandat som vår talman Fontaine har ställt upp skall bli verklighet, dvs. att unionen och Europas medborgare skall närma sig varandra. Jag tror därför att en europeisk civil säkerhetsstyrka borde vara något för oss att sträva efter; att vi upprättar en formering av blå baskrar för civil säkerhet som skall vara närvarande på platser med svårigheter - inom unionen för att vi i dag inte har någon katastrofstrategi, men vid behov också utanför unionen, till exempel i Venezuela eller andra länder. Jag vill också säga kommissionär Barnier att han i mig har en allierad som agerar för den här idén, som jag anser vara generös och europeisk.  Herr talman, herr kommissionär, kära kolleger! Jämfört med hur ofta det uppträder stormar i andra områden i världen, är vi i Europa relativt förskonade. Trots detta har stormarna under den sista decemberveckan visat vilka följder de kan få, och att vi också kommer att få stora problem. Alla som åkte till Strasbourg med bil eller järnväg kunde övertyga sig om hur stormen rasat också i Alsace. Jag vill därför uttala min medkänsla med alla medborgare i de regioner där stormen rasade så vilt, och samtidigt här i kammaren påpeka vikten av att stödja regionerna och människorna. Vi alla vet att det i morgon lika gärna kan vara en annan region i Europa som drabbas på liknande sätt. Det gäller nu att så snabbt som möjligt ta till vara dessa vindfällen. Ty var och en vet att vi kan drabbas av ännu större katastrofer, om vindfällena får ligga kvar för länge i skogen. Det måste också påpekas att exempelvis barkborren finner den bästa grogrunden för sin utbredning och för sina larver i vindfällena, och att det därigenom orsakas följdskador, som vi i dag ännu inte kan få någon uppfattning om. Därför är det absolut nödvändigt att ta till vara vindfällena redan innan den varma årstiden börjar. Den verkliga omfattningen av skadorna inom skogsbruket kommer vi att få reda på först om tiotals år. Ty vi vet alla hur lång tid ett träd behöver på sig för att växa. Här räknar man i årtionden, och inte i år. Dessutom vill jag påpeka att det inom skogsbruket säkert inte bara gäller träproduktion, utan att de skyddade och de skyddande skogarna är en väsentlig faktor i vissa regioner. Jag vill därför med stolthet säga att de österrikiska utbildade skogsarbetarna också är beredda att...  Herr talman! Vår djupaste medkänsla går till alla dem som drabbades av stormarna. Ibland är vi inom gemenskapen egentligen inte medvetna om vad som händer i andra länder. I Irland var mediatäckningen av det sjunkna tankfartyget väldigt liten. Jag ombads berätta om konsekvenserna av stormarna i Irland. Vi hade stark vind och ett långvarigt skyfall utan motstycke som lades till de svårigheter som redan fanns och resulterade i att hundratals hektar översvämmades och ibland lades under så mycket som centimeter vatten. Vi upplevde den mänskliga misären med översvämmade hem och gårdar, utan hälsovård och dricksvatten, och de miljömässiga katastroferna med E-kolibakteriesmittat vatten. Jag talade med jordbrukare vars tackor fick missfall efter att ha druckit av det infekterade vattnet. Naturliga livsmiljöer förstördes. Därför ber jag er komma ihåg Irland i detta speciella fall. Jag tackar kommissionären och stöder honom mycket starkt vad gäller hans europeiska insatsstyrka.  Herr talman, herr kommissionär, mina damer och herrar! Jag ansluter mig till alla dem som har uttalat sin solidaritet med offren för stormen. Jag vill också än en gång peka på betydelsen för skogsbruket i hela Europa. Ty vi kommer ju att i alla områden i Europa få massiva effekter på skogsbruket, och jag tror att man här långsiktigt måste överväga hur man skall hantera sådana problem i framtiden. Vi vill säkert inte ha någon organisation av marknaden för skogarna, men vi måste eventuellt skapa ett system, kanske även i samarbete med de privata försäkringsbolagen, och tillsammans med dem på något vis mildra sådana effekter för dem som drabbats. Vi kommer tyvärr även i framtiden att tvingas räkna med dylika svåra katastrofer. Det finns sådant som tyder på det, det har redan berörts här, det finns inga bevis, men tecken som tyder på att det ökande antalet stormar över hela världen har att göra med miljökastastrofen. Forskarna är naturligtvis ännu inte eniga. Men de flesta är relativt säkra på att om vi fortsätter med utsläppet av växthusgaserna så kommer dessa stormar naturligtvis att drabba oss ännu hårdare i det århundrade som just har börjat. Jag tror att vi än en gång bör erinra om ett förslag som väcktes av en tidigare kollega till oss, Tom Spencer, här i kammaren; enligt det bör vi inte ge stormarna några kvinnliga eller manliga förnamn, utan döpa dem efter dem som orsakar växthuseffekten - han nämnde då oljekoncernerna. Här bör man dock säkerligen undanta Shell och BP, eftersom de har ändrat sin politik och inte bara satsar på försäljning av miljöskadliga fossila bränslen, utan också investerar i framtidsdugliga energiformer. Detta sammanhang måste vi inse; jag håller inte med dem som schablonmässigt säger att växthuseffekten bär skulden för denna storm, men att vi måste befara ytterligare katastrofer, om vi inte snabbt växlar spår, det är relativt säkert!  Herr talman! Först skulle jag vilja tacka er för att ni förlängde debatten så att den blev sammanhängande. Sedan skulle jag vilja säga att jag, i egenskap av kommissionär men också som fransk medborgare, blev oerhört rörd av de bevis på sympati och solidaritet som uttrycktes av många parlamentsledamöter från hela unionen. Tack vare debatten gav de en aning om det jag tror på: ett Europa som inte kan sammanfattas som en stormarknad, utan ett Europa som också är mänskligt. Jag skulle vilja tacka Scallon, Martin, McCartin, González Álvarez och Savary, som i synnerhet anammade och stödde den idé som jag försvarar, nämligen en lösning som i högre grad betonar det gemensamma, det praktiska genomförandet och tydlighet när det gäller civil säkerhet och civilt skydd, vilket skulle kunna ta sig uttryck i en europeisk civil säkerhetsstyrka. Vi kommer att fortsätta att arbeta med den idén och rapportera för er under den närmaste tiden. Många bland er - och jag har uppmärksamt lyssnat till Gebhardt, Patrie, Isler Béguin, Souchet, Gollnisch, Savary - sade att det inte finns tillräckligt med pengar, eller snarare att det inte finns ytterligare pengar. Men, mina damer och herrar ledamöter - jag har varit parlamentsledamot under en mycket lång tid, så jag skall inte undervisa er - ni kan budgeten, ni känner till de allmänna bestämmelserna för strukturfonderna; ni röstar igenom budgeten och ni vet alltså mycket väl inom vilka ramar jag arbetar. Jag vill inte berätta sagor, jag vill göra ett seriöst arbete. Detta hindrar mig inte från att tycka att man faktiskt skulle kunna återupprätta budgetposten om katastrofhjälp, med strikta ramar och med en ytterst detaljerad kravspecifikation, även om den posten endast avsåg några miljoner euro. En summa som saknar samband med vidden av de katastrofer och deras konsekvenser som vi nu genomlider. Ni känner till budgeten. Det är inom den ramen jag arbetar, och vad gäller mitt eget ansvarsområde försöker jag att tillsammans med Diamantopoulou, för mål -budgeten, och Fischler, för Europeiska utvecklings- och garantifonden för jordbruket , se till att vi bemöter katastroferna såväl omedelbart som på medellång sikt, och att vi därmed gör EU-pengarna så effektiva som möjligt. Jag motsätter mig således inte att budgetreglerna utvecklas, det kommer vi att tala om igen inför nästa budget - kanske för att återupprätta katastrofposten som avskaffades för två år sedan, åtminstone på ett symboliskt plan. I väntan på detta finns det mycket pengar, mycket pengar, och, herr Gollnisch, jag kan inte låta er säga att de är tillgängliga för en hypotetisk och avlägsen period. De här pengarna finns att tillgå nu, det här året. Och om de nationella myndigheterna gör sitt arbete, vilket jag tror att de gör, kommer dessa medel att kunna uppbådas för specifika problem och projekt redan i mitten av år och för de kommande åren. Och pengar finns det i överflöd, även om de, i fråga om mål , inte täcker alla olycksdrabbade områden. I synnerhet dessa pengar kan uppbringas, och det säger jag till Liese och Mathieu - fru Mathieu, jag har inte talat om en skogspolitik som ligger i sin linda - och till Keppelhoff och Schierhuber. När det gäller skogsbruket och återställandet av skogrikedomarna - något mycket viktigt för mig - finns det vid sidan av mål möjligheter att oavsett områdesindelningen utnyttja de avsevärda medel som finns i EUGFJ, garantisektionen. Jag skulle till sist vilja säga, eller upprepa, att alla dessa katastrofer inte behöver vara naturkatastrofer. Det säger jag med stor ödmjukhet. Bland er finns ledamöter som är ytterst kompetenta och kunniga i dessa ämnen, även om jag tidigare har skrivit flera arbeten om ekologi och miljö. Jag tror faktiskt att det finns katastrofer vilkas konsekvenser man skulle kunna begränsa med politisk vilja. Jag tänker då på översvämningarna, men även stormarna. Kronberger, Messner och González Álvarez tog upp de stora klimatfrågorna, och jag kan säga att det någonstans förmodligen finns en koppling mellan konsekvenserna av dessa naturkatastrofer och den förda politiken, där Europa måste bli en drivande och förebyggande kraft i viktiga miljöfrågor. Herr talman! Jag vill tacka er, och tacka parlamentet för att ha gett kommissionen tillfälle att uttala sig. Nu kommer vi att arbeta, inom ramen för gällande budget och regler, för att se till att de medel som ni har ställt till vårt förfogande används på bästa möjliga sätt och så snabbt som möjligt, så att vi skall kunna hantera konsekvenserna av dessa katastrofer och ge ett ekonomiskt, politiskt och mänskligt svar till de familjer som har blivit allvarligt drabbade.  Jag förklarar debatten avslutad. Omröstningen kommer att äga rum på torsdag.  Livsmedelssäkerhet Jag har erhållit sju resolutionsförslag som lagts fram i enlighet med artikel i arbetsordningen. Nästa punkt på föredragningslistan är meddelande om livsmedelssäkerhet och uttalande av kommissionen.  . Herr talman! Det gläder mig mycket att kunna ta detta första tillfälle i akt att tillsammans med min kollega Liikanen för parlamentet dra upp huvudlinjerna i kommissionens vitbok om livsmedelssäkerhet, som antogs i onsdags, januari. Vid min utfrågning i september lovade jag att denna vitbok skulle levereras snabbt. Jag är glad att vi har kunnat leverera den så snabbt. Mellan tre och fyra månaders intensivt arbete sedan den nya kommissionen utsågs i september ligger till grund för vitboken. Den bygger på de omfattande rådslag som har förekommit under de senaste åren sedan kommissionens grönbok om livsmedelslagstiftning utkom. Den avspeglar också våra erfarenheter från nyligen aktuella larmrapporter om sådant som dioxin och slam liksom från BSE-krisen. Vitboken avspeglar också detta parlaments intressen, vilka ni har beskrivit både för ordförande Prodi och för mig vid de många tillfällen då vi har debatterat livsmedelssäkerhet i denna kammare sedan kommissionen utsågs. Jag behöver inte påminna er om att konsumenternas förtroende för Europas livsmedelssäkerhetssystem allvarligt har påverkats av kriser och larmrapporter under de senaste åren och månaderna. Kommissionen har förbundit sig att återskapa detta förtroende genom att skapa världens mest moderna och effektiva system för livsmedelssäkerhet. När jag lanserade vitboken förra veckan sade jag att kundvagnen är ett av de mest kraftfulla vapnen på denna jord. Europas konsumenter fattar de mest omdömesgilla besluten. Om deras förtroende rubbas avspeglar inköpsbesluten detta. Detta har i sin tur dramatiska konsekvenser för jordbrukare, producenter och industrin i allmänhet. I en bransch som omsätter omkring biljoner om året kan även en liten nedgång i förtroendet få betydande konsekvenser. Inom den agrara livsmedelssektorn och jordbrukssektorn finns över miljoner anställda. Ett högt förtroende är en förutsättning för att öka sysselsättningen och konkurrenskraften. Denna förtroendekris har också fått den olyckliga men oundvikliga konsekvensen att konsumenternas förtroende för system och institutioner på nationell och europeisk nivå som skall övervaka och säkerställa högsta möjliga livsmedelssäkerhet har försvunnit. När jag säger allt detta vill jag också slå fast att Europa trots detta har en av världens bästa livsmedelsindustrier och också ett av de säkraste systemen för livsmedelskontroll. Utmaningen är att göra systemet till de allra bästa. Det övergripande syftet med vitboken om livsmedelssäkerhet är därför att skapa erforderlig lagstiftning och strukturer som kan garantera konsumenterna högsta möjliga hälsoskydd vid livsmedelskonsumtion. Vi sätter upp en krävande och ambitiös dagordning för förändring. Kommissionen kommer att behöva parlamentets fulla stöd om vi skall kunna uppnå våra mål enligt tidsplanen. Vi kommer också att behöva rådets och andra nyckelfunktioners fullaste stöd. I vitboken om livsmedelssäkerhet beskrivs en omfattande uppsättning åtgärder som fordras för att komplettera och modernisera dagens livsmedelslagstiftning inom EU. Alla dessa åtgärder syftar till att göra den mer konsekvent, begriplig och flexibel. Vi vill verka för en bättre tillämpning av denna lagstiftning och ge konsumenterna större öppenhet. I den detaljerade handlingsplanen om livsmedelssäkerhet i vitboken finns en preciserad tidtabell för åtgärderna under de närmaste tre åren. Över åtgärder planeras. Vårt mål är att ha skapat en konsekvent och modern livsmedelslagstiftning vid utgången av år Vi planerar också att etablera en europeisk livsmedelsmyndighet år , som ett viktigt komplement till den nya livsmedelssäkerhetslagstiftningen. Denna idé kommer att bli föremål för mycken analys och debatt. Den har redan gett upphov till många kommentarer, inklusive reaktioner från parlamentsledamöter. Det kapitel i vitboken som handlar om att skapa en europeisk livsmedelsmyndighet är klart utformat för att locka fram åsikter och kommentarer. Vi vill ha in synpunkter på våra planer före slutet av april. Jag kommer att återkomma till detta rådslag om några ögonblick. Kommissionen anser att det krävs en övergripande strukturell förändring av vårt system för livsmedelssäkerhet för att säkerställa de nära besläktade målen att garantera högsta livsmedelssäkerhet och återställa konsumenternas förtroende. Varför skulle en europeisk livsmedelsmyndighet vara en viktig del av denna förändring? Den första nyckelfrågan är oberoende. Huvudaktörerna, däribland konsumenterna, söker ett system som är oberoende och som upplevs som fristående från alla lagstadgade intressen. Vi måste också garantera förträfflighet och öppenhet. Vi har gjort många framsteg under de år som har gått sedan det reformerade systemet med vetenskapliga råd antogs som en konsekvens av BSE-krisen. Emellertid menar kommissionen att vi måste gå längre. Vi måste skapa ett permanent och verkligt oberoende, utmärkt och öppet system för riskvärdering. Myndighetens huvuduppgift kommer att vara riskvärdering inom livsmedelssäkerhetsområdet. Vi tänker oss att de uppgifter de befintliga fem vetenskapliga kommittéerna som sysslar med livsmedelssäkerhet har skall överföras till myndigheten. De kanske inte överflyttas med sin nuvarande form eller struktur - detta är en fråga som vi vill ha synpunkter på innan vi framlägger våra slutliga förslag om att inrätta myndigheten. Om vi emellertid bara skulle föreslå en ommöblering skulle detta naturligtvis inte vara tillräckligt. Som klargörs i vitboken måste den nya myndigheten ge ett mervärde. Jag anser att det nuvarande systemet med vetenskapliga råd behöver förstärkas. Inom denna myndighet tänker jag mig ett mycket starkare vetenskapligt och annat stöd för de oberoende vetenskapsmännen. Jag förställer mig också att myndigheten kommer att vara mycket mer förebyggande än vårt nuvarande system - att förekomma snarare än reagera, att identifiera frågor innan de blir till kriser. Detta förebyggande tillvägagångssätt bör bli myndighetens ledstjärna. För att myndigheten skall kunna förebygga identifieras i vitboken ett antal nya områden som den skulle hantera. Här ingår en omfattande informationsinsamling och övervakning, samordning av vetenskaplig information inom EU och uppbyggande av starka nätverk med livsmedelssäkerhetsenheter och -organ i medlemsstaterna. Vi tänker oss också att myndighetens befogenheter skall omfatta driften av ett utbyggt snabbvarningssystem för problem med livsmedel och foder. Kommissionen har beslutat att det varken är lämpligt eller möjligt att överlåta riskhantering till myndigheten. Vi anser att beslut som gäller riskhantering fortfarande skall förbehållas kommissionen, parlamentet och rådet. Jag ber inte om ursäkt för denna inställning för jag är övertygad om att den är riktig. Naturligtvis finns det de som skulle hävda att vi bör ge en sådan myndighet lagstiftande makt. Jag accepterar inte detta synsätt och tillbakavisar det med viss hetta. Så sent som förra året ändrades fördraget så att parlamentet fick en mycket större roll i lagstiftningsprocessen. Att i detta skede ge en myndighet denna roll vore enligt min mening ett steg tillbaka och skulle innebära en urvattning av det demokratiska ansvaret. Jag är mycket intresserad av att höra parlamentets synpunkter i denna fråga. Det finns också de som hävdar att kommissionen egentligen skulle kunna ignorera den nya myndighetens råd. Jag tillbakavisar även detta resonemang. Hur kan en kommissionär för hälsa och konsumentskydd avslå eller ignorera välgrundade vetenskapliga råd från oberoende källor om livsmedelssäkerhet? Skulle detta ligga i Europas medborgares intresse? Enligt min åsikt skulle de flesta definitivt inte göra det, om inte ett sådant tillbakavisande av de vetenskapliga argumenten hade sunda skäl, kunde försvaras rationellt och var helt rättfärdigat. Det är svårt att tänka sig en sådan situation. Jag kan försäkra er här i dag att kommissionen kommer att ta full hänsyn till myndighetens vetenskapliga råd när den utövar sin riskhanteringsfunktion. Jag har redan sagt att myndigheten kommer att ansvara för att utveckla nätverk med nationella livsmedelssäkerhetsenheter och -organ i medlemsstaterna. Detta är en stor uppgift. Vi måste utveckla en större säkerhet i den vetenskap som bär upp livsmedelssäkerheten i Europeiska unionen. Myndigheten måste bli en auktoritet för vetenskaplig rådgivning och information om livsmedelssäkerhet. Denna situation skapas inte genom myndighetens blotta tillkomst utan kommer att framträda efter hand i takt med att självförtroendet stiger inom myndigheten själv. Jag tror inte att vi kan vara föreskrivande gentemot vetenskapen och råd som grundas på vetenskap. I och med att dynamiska nätverk utvecklas med nationella livsmedelssäkerhetsenheter och -organ kommer dock myndigheten att bli dominerande på den europeiska scenen. Jag vill också gärna höra parlamentets synpunkter på detta. Som en integrerad del i en mervärdesstruktur föreslås i vitboken att myndigheten skall ha en huvudroll inom riskkommunikation: att sprida komplicerad vetenskaplig information på ett konsumenttillvänt sätt, att vara den självklara och oundgängliga instans man vänder sig till för de allra senaste riskuppgifterna, att vara mycket synlig, att berätta goda nyheter om livsmedel, att vara förebyggande. Vitboken innehåller också mycket viktiga förslag vad kontrollen beträffar. Detta är en enormt viktig beståndsdel i systemet av avprickning och avrapportering för att tillse att medlemsstaterna och aktörerna uppfyller gemenskapens lagstiftning. Jag vill se en riktig inre marknad i funktion på kontrollområdet. I detta sammanhang föreslår vi också att den kontrollfunktion som utövas av kontoret för livsmedels- och veterinärfrågor i Dublin stärks betydligt. Denna reviderade gemenskapskonstruktion skulle ha tre grundstenar: operativa kriterier som fastslås på gemenskapsnivå, riktlinjer för gemenskapskontroll och ett ökat administrativt samarbete för att utveckla och bedriva kontroll. Som en del av våra förslag på detta område - som jag har för avsikt att lägga fram mot slutet av året - kommer jag att granska om kommissionen behöver ges ytterligare maktmedel som komplement till förfaranden vid överträdelser. Dessa skulle kunna inkludera att innehålla finansiellt stöd från gemenskapen eller att återkräva medel som redan överlämnats till en medlemsstat. Dessa förslag skall ses som en del i vår strävan att ha världens strängaste normer för livsmedelssäkerhet, öka konsumenternas förtroende och vidga marknaderna för jordbrukare och producenter i unionen. Förutom förslagen om en ny europeisk livsmedelsmyndighet och ett förstärkt kontrollsystem på gemenskapsnivå innehåller vitboken förslag till en handlingsplan med ett brett spektrum åtgärder för att förbättra gemenskapens lagstiftning och göra den mer konsekvent, vilka täcker alla aspekter av livsmedelsprodukter från bondgården till köksbordet. Här beskrivs över enskilda åtgärder som planeras under den period vi har framför oss i syfte att täppa till de identifierade kryphålen i dagens lagstiftning. Den nya rättsliga ramen kommer att omfatta djurfoder, djurens hälsa och välfärd, hygien, föroreningar och residuer, nya födoämnen, tillsatser, smakämnen, förpackning och bestrålning. Den kommer att innehålla ett förslag till generell livsmedelslagstiftning som inbegriper principerna om livsmedelssäkerhet såsom fodertillverkares, jordbrukares och livsmedelshanterares ansvar, om att foder, livsmedel och ingredienser skall kunna spåras, om ordentlig riskanalys genom till exempel riskvärdering - det vill säga vetenskaplig rådgivning och informationsanalys - om riskhantering - det vill säga reglering och kontroll - riskkommunikation och tillämpning av försiktighetsprincipen om och när det är lämpligt. Vad försiktighetsprincipen beträffar kan jag tillägga att kommissionen för närvarande håller på att slutföra ett meddelande som jag förväntar mig skall antas mycket snart. Jag ser fram emot ett nyttigt utbyte av åsikter i eftermiddag med parlamentets ledamöter, som förstås skulle ha föredragit att göra detta förra veckan om något lämpligt parlamentsforum hade funnits tillgängligt. Mot bakgrund av mina kontakter med ordförandena i berörda utskott inser jag emellertid att detta inte lät sig göras. Men jag vet också att vi kommer att få många fler tillfällen att överväga förslagen om en myndighet i vitboken under de kommande månaderna. Vi har nu ett antal månader på oss för att avhålla den nödvändiga debatten om kommissionens idéer om vitboken om inrättandet av en europeisk livsmedelsmyndighet. Parlamentet kommer att spela en viktig roll i denna debatt. Parlamentet spelade en avgörande roll i Europas svar på BSE-krisen. Det har varit särskilt aktivt sedan dess för att sätta medborgarnas oro om livsmedelssäkerheten i förgrunden. Jag väntar mig att parlamentets bidrag till debatten om myndigheten skall bli lika betydande och konstruktivt. Även om vi har ett antal månader på oss till slutet av april för att debattera denna fråga och samla in våra synpunkter inser jag fullkomligt att detta också är en mycket stram tidtabell. Jag skulle därför vilja be parlamentet att vidta lämpliga åtgärder för att tillse att dess åsikter formuleras så snabbt som möjligt. Det är viktigt att kommissionen får dra nytta av parlamentets bidrag till formandet av det som är tänkt att bli en viktig del i arbetet för att föra upp skyddet av konsumenternas hälsa till ett nytt plan och därigenom återställa konsumenternas förtroende för Europeiska unionens politik för livsmedelssäkerhet. Den europeiska livsmedelsmyndigheten kommer att bli en huvudaktör i EU:s politik för livsmedelssäkerhet under kommande år. Det är viktigt att vi ger den rätt ingredienser.  Herr talman! Jag tackar kommissionären för hans uttalande. Jag skulle vilja uttrycka min uppskattning av den arbetsfördelning ni har gjort och av att livsmedelsfrågorna kommer att förbli en angelägenhet för de europeiska institutionerna, inklusive kommissionen och parlamentet. Detta är alldeles rätt inställning. Men det finns ett ord som jag inte har hört er nämna i kväll. Jag hoppas att vi kan reda ut det här. Vi behöver en livsmedelslagstiftning, som ni sade, och vi behöver komma överens om detta. Det är väldigt viktigt att vi inbegriper ansvaret i denna process. Det är detta ord jag menade. Problemet hittills är att skattebetalarna har betalat när någonting har gått fel. Detta kan inte fortgå. När vi har en kris måste vi klart slå fast i förväg att om det finns ett problem är de som är upphov till det betalningsansvariga.  Herr talman! Det var en mycket bra vitbok, det vill jag inte förneka. Mina frågor gäller positivlistan för djurfoder. Det är oklart i er vitbok. Hur ser er tidsplan ut, hur snabbt kommer ni att lägga fram en positivlista? När kommer det att ställas samma krav på djurfoder och uppfödning som på tillverkning av livsmedel och kontroll av livsmedelstillverkningen? Den sista delen av min fråga: När kommer BSE-tester att bli obligatoriska i alla medlemsländer? Även där är ni, beträffande förpliktelsen, något oklar i er vitbok.  Tack för ert uttalande, herr kommissionär. Jag anser att de linjer ni har dragit upp vad beträffar livsmedelssäkerhetsmyndigheten speglar verkligheten. Medlemsstaterna skulle inte acceptera ett reglerande organ, så det är ingen större idé att ni föreslår ett. För vissa delar av livsmedelsindustrin krävs uppenbarligen bättre lagstiftning och detta står klart i fråga om livsmedel och djurfoder. I egenskap av ordförande i ett utskott som verkar komma att ägna sig nästan uteslutande åt livsmedel under de kommande tre åren måste jag dock fråga: om Europa har det säkraste systemet för kontroll av livsmedel, som ni sade, varför behöver vi då nya direktiv och förordningar och nya ändringsdirektiv? För det andra, kommer inte detta att förvärra problemet med för mycket reglering från Bryssel och för litet tillämpning i medlemsstaterna? Vi ser fram emot en givande dialog med er om detta. Vad utvidgningen beträffar: vilka planer har kommissionen på att dra in ansökarländerna i debatter om dessa nya lagar, under förutsättning att kommissionen verkligen förväntar sig att de lagar som planeras i vitboken skall utgöra en del av gemenskapens regelverk senast år ?  Herr talman! Först av allt skulle jag vilja tacka Ahern, Roth-Behrendt och Jackson för deras stöd för vitboken. Det tycker jag är uppmuntrande och jag ser fram emot ytterligare diskussioner med dem och med andra parlamentsledamöter om de frågor de tog upp. Ahern tog upp frågan om ansvar. Detta tas naturligtvis inte upp särskilt i vitboken förutom hänvisningen till det faktum att vi kommer att skapa bestämmelser - och det finns redan några - om möjligheterna att spåra livsmedel. När väl detta är gjort kan frågor som ansvar tas upp. Jag har trots min bakgrund inte helt och i detalj övervägt frågor som sammanhänger med och omger ansvarsfrågorna, men jag tror att det mycket väl kan vara subsidiaritetsfrågor involverade. Men jag har noterat ert förslag och kommer att överväga det ytterligare. Roth-Behrendt frågade mig om upprättandet av en positiv lista. Det är en av de frågor vi tar upp i bilagan till lagförslaget och avsikten är att upprätta en positiv lista för fodermaterial. För närvarande är listan, som jag säger, en negativ lista som fylls på vid behov. Upprättandet av den positiva listan är en av de frågor som behandlas i bilagan som har ett datum åsatt, år faktiskt. Det snabba varningssystemet för foder är någonting vi har identifierat som en lucka i lagstiftningen. Snabb varning finns för livsmedel men inte för foder. Detta är olyckligt och det är fel, och vi tror att det är viktigt att påpeka det och införa lagstiftning som täpper till denna lucka, och detta skall göras. Medlemsstaternas arbete med BSE och införandet av stickprovstest för att identifiera infektionsnivåer i medlemsstaterna pågår. Jag vet att Roth-Behrendt har frågat mig om detta förut och jag sade att jag tyckte att det gick snabbt framåt, men jag har förstått att ärendet befinner sig på intern remiss i kommissionen och att arbete pågår. Jag hoppas att jag nästa gång ni ställer frågan kommer att vara i stånd att ge er mer detaljerad information. Jackson inriktade sig på det faktum att det finns nya och ändringsakter i lagstiftningen och frågar om detta innebär överreglering. Jag skulle vilja säga att de rättsakter vi har skiljt ut syftar till att täppa till luckor i gällande lagstiftning. Det handlar inte så mycket om att skapa nya system för ytterligare reglering, även om detta är en del av det, utan om att identifiera var det finns luckor och kryphål i kedjan från bondgård till middagsbord och täppa till dem. Det finns en hänvisning till ansökarländerna och detta är någonting vi tänker på. Normer för livsmedelssäkerhet och också andra säkerhetsfrågor är naturligtvis av avgörande betydelse för utvidgningen och detta är en fråga jag har tagit upp med Verheugen.  Herr kommissionär! Vissa medlemsländers okunnighet har fört oss in i en stor livsmedelskris i Europa, och jag är, tyvärr, än en gång irriterad över att rådet i sin helhet återigen saknas i dag, när ni lägger fram detta intressanta meddelande. Jag skulle gärna vilja höra av er hur ni skall se till att en sådan ny myndighet, vad den än må heta i detalj, även får inflytande på rådet, vem i denna myndighet som skall bestämma, och vem som skall dela ut uppdragen. Naturligtvis får vi inte föreskriva något om innehållet, men jag insisterar redan på att parlamentet efter Maastricht och Amsterdam skall behålla sin rätt och rent av bygga ut den. Jag är mycket oroad över att vi återigen kan få en myndighet, som flyger anonym som en satellit över Europa; en sådan myndighet skulle jag älska lika mycket som djävulen älskar vigvattnet. Jag hoppas att det inte kommer att ske!  Även jag välkomnar vitboken. Men planerar ni att livsmedelssäkerhetsmyndigheten skall ha tillräcklig makt för att förhindra något liknande det köttkrig vi har haft och Frankrikes vägran att häva importförbudet? Ni nämnde att kommissionen har möjlighet att hålla inne anslag och bidrag för länder som agerar på det sätt som Frankrike agerar. Skulle ni då också föreslå att kommissionen kan göra interimsbetalningar till exempel, liknande de brittiska jordbrukare ber om för närvarande?  Herr talman, herr kommissionär! Vid ett informationsmöte i förra veckan sade ni att EU:s livsmedelsmyndighet enligt er uppfattning inte borde förläggas på en avlägsen ort, men ni sade inte vad ni menade med denna avlägsna ort. Den verksamhet som EU-enheten i Dublin bedriver har exempelvis visat att det geografiska avståndet i dag inte är något hinder för effektiv påverkan och kontakt. Man har sagt att den kommande livsmedelsmyndighetens viktigaste uppgifter är att samla in, publicera och samordna data, utfärda rekommendationer i syfte att utveckla livsmedelssäkerheten och - som ni konstaterade - samla in vetenskapliga yttranden och göra informationen lättillgänglig och lättförståelig för konsumenterna. Allt detta kan med hjälp av dagens teknik skötas var som helst inom Europeiska unionens område. Jag frågar därför, vad grundar ni er uppfattning om lokaliseringen på?  . Vad beträffar myndighetens utformning: för det första kommer den att anställa egna vetenskapsmän som kommer att hålla kontakt med och rådfråga vetenskapsmän som är experter på de just de områden som för tillfället är aktuella. Dessutom kommer livsmedelssäkerhetsmyndigheten att ha en styrelse. Ni kommer att märka av vitboken att vi inte har gått in på detaljer om hur denna styrelse skall vara sammansatt. Detta är en fråga som jag förväntar mig att parlamentet och kommissionen kommer att diskutera under de kommande veckorna och månaderna. Jag föreställer mig att styrelsen kommer att bestå av finansiärerna eller av företrädare för dessa. I det förslag jag skall lämna till kommissionen i september måste dess funktion beskrivas i detalj. Vi har inte gjort det än, men det kommer att göras i september. Jag väntar mig inte att styrelsen skall tala om för vetenskapsmännen hur de skall sköta sitt arbete. Det skulle eliminera de vetenskapliga rådens oberoende. Men den kommer att ha en generell befogenhet, särskilt till exempel för att kräva att myndigheten granskar vissa områden som behöver utforskas. Florenz frågar om parlamentet kommer att ha någonting att säga till om här. Det är en fråga att överväga och diskutera. Det kan finnas ett antal åsikter om det. Vissa kanske intar ståndpunkten att det vore olämpligt att parlamentet eller parlamentsledamöterna - eller rent av av parlamentet utsedda ledamöter - sitter med i styrelsen. Andra kanske anser att det skulle vara en nyttig övning om parlamentet, via ombud eller ledamöterna själva, skulle få en möjlighet att diskutera vilka frågor som skall undersökas. Det tål att tänka på, men det är inte uteslutet. Florenz tog också upp frågan om anonymitet. Jag är glad att han tog upp den eftersom det är särskilt viktigt att denna myndighet har en hög profil. Den måste synas. Den måste vara känd. Konsumenterna i Europeiska unionen måste veta att livsmedelsmyndigheten finns. Myndighetens VD bör vara någon som är känd, någon som kanske regelbundet medverkar i TV-program om livsmedelsfrågor, särskilt vad gäller de goda livsmedelsnyheterna om näringsvärden, kosthållning och liknande, så att konsumenterna känner till att en sådan myndighet finns om en ny livsmedelskris uppstår. De skall vara medvetna om att de har hört talas om myndigheten tidigare under andra omständigheter och förhoppningsvis ha ett grundförtroende som redan har byggts upp genom myndighetens uttalanden. Det är därför av avgörande betydelse att myndigheten inte är anonym. Den måste synas. Jag kommer att göra allt som står i min makt för att verka för att myndigheten får denna höga profil. Lynne frågar om myndigheten kommer att ha tillräcklig makt. Jag misstänker att frågan gäller var myndighetens befogenheter börjar och slutar och var livsmedelssäkerhetsmyndigheter i medlemsstaters ansvar och behörighet börjar och slutar. Det skulle krävas en växelverkan på vetenskaplig nivå. Det vore helt klart inte önskvärt med en situation där det uppstår motsättningar mellan vetenskapsmän som arbetar för eller är konsulter till livsmedelssäkerhetsmyndigheten på gemenskapsnivå och någon vetenskaplig åsikt på medlemsstatsnivå. Detta är en icke önskvärd situation, en situation vi inte vill se i framtiden. Det finns ett antal saker som undergräver konsumenternas förtroende, och informationsbrist är en av dem. Men information som innehåller grundläggande meningsskiljaktigheter mellan vetenskapsmän i viktiga frågor som gäller livsmedelssäkerhet är också något som inger stor oro. Vi måste försöka undvika detta och skapa strukturer som säkerställer att det finns ett ordentligt informationsutbyte mellan vetenskapsmännen, att rådslag och diskussioner genomförs till fullo och att myndigheten på gemenskapsnivå har möjlighet och mandat att fråga oberoende vetenskapsmän i alla medlemsstaterna och kanske rent av längre bort, när experter finns annorstädes, om råd och åsikter. Med tiden kommer, som jag sade nyss, inte bara myndigheten att få en tydligare profil utan dess expertis, dess moraliska auktoritet, kommer att öka i takt med att tiden går så att dess åsikter accepteras och inte ifrågasätts. Denna situation kan vi uppnå med tiden. Man kan inte lagstifta fram konsumenternas förtroende. Det är någonting man vinner med åren. Kommissionen kommer emellertid att ha möjlighet att tillse att myndighetens åsikter i vetenskapliga frågor genomdrivs genom att lagstiftning antas, vilket är kommissionens, parlamentets och rådets funktion. Jag inser att detta är en något tidsödande övning, men trots detta anser jag att införandet av lagstiftning som härrör ur myndighetens ståndpunkter är rätt väg att gå. Om lagstiftningen inte följs kan detta hanteras i domstolarna på normalt sätt. En av de frågor som vi kan komma att tvingas ta upp med tiden är frågan om svarstider under sådana omständigheter. Jag tänkte se om någonting kan göras, så att vi får snabbare respons från domstolsprocessen. Vad gäller anslag och bidrag: ja, vi har tagit hänsyn till denna fråga. Den kommer att kräva juridisk rådgivning och detta kommer vi att begära, särskilt med tanke på att det kan ge ett snabbt svar på underlåtenhet att uppfylla gemenskapslag i avvaktan på ett domstolsutslag. Vad gäller Lynnes fråga om interimsbetalningar: detta är en fråga som mycket väl kan tas upp i parlamentet, eftersom den gäller budgetfrågor. Myller frågade sedan om myndighetens placering. Inget beslut har fattats om detta annat än att säga att det är mer troligt att myndigheten placeras centralt än perifert. Jag inser att FEO är placerat i Dublin och, trots att jag själv kommer från den delen av världen, måste jag acceptera att det inte är Europas centrum! Men FEO befinner sig i en helt annan situation än livsmedelssäkerhetsmyndigheten. FEO består av oberoende vetenskapsmän och veterinärer och så vidare som reser från någon plats där det finns en flygplats - och det har vi helt klart i Dublin. Livsmedelssäkerhetsmyndigheten har en helt annan situation. Den måste finnas nära kommissionen till följd av behovet av samverkan mellan de vetenskapsmän som arbetar för livsmedelssäkerhetsmyndigheten och de av oss som är involverade i lagstiftningsinitiativ. En viktig del av kommunikationen mellan de två institutionerna kommer självfallet att bli att tillse att de av oss som sysslar med att göra upp lagförslag tydligt och klart förstår vad vetenskapsmännen menar, vilka problem de har identifierat, vilken lagstiftning som krävs för att ta itu med de frågor de tar upp. På samma sätt kommer vetenskapsmännen att vilja ha något inflytande på utformningen av politik och lagstiftning för att tillse att lagstiftningen botar det onda de har identifierat. Jag tycker det verkar önskvärt att en sådan myndighet är centralt placerad. Vetenskapsmännen kommer att vara fast anställda, men det kommer också att bli nödvändigt att arbeta med vetenskapsmän på konsultbasis och under dessa omständigheter är det förmodligen bättre att de, eftersom de måste resa, förflyttar sig till en central plats, där återigen parlamentets strukturer och kommissionen och rådet är baserade. Detta är min bedömning för tillfället. Det kan bli ämnet för diskussion här och annorstädes och jag kommer att lyssna på alla förslag som framläggs, men min preliminära slutsats är att denna myndighet hellre bör vara centralt placerad än i periferin.  Jag befinner mig i en mycket svår position för jag kan inte ändra föredragningslistan. Jag skulle vilja föreslå att ni tar upp detta med era politiska grupper och på talmanskonferensen. Om ni känner att dessa sessioner efter ett uttalande från kommissionen är viktiga skulle jag föreslå att vi kräver mer tid än den halvtimme som är avsatt för dem. Vid detta tillfälle har vi haft sex minuter frågor från ledamöterna och minuter svar från kommissionären, samt hans uttalande. Som ni ser är en halvtimme egentligen inte i närheten av vad som vore tillräckligt för en sådan sittning. Jag hoppas att ni diskuterar detta i era politiska grupper så att vi kan få en mer välstrukturerad sittning med kommissionen vid framtida tillfällen. Jag förklarar debatten avslutad.  Frågestund Nästa punkt på föredragningslistan är frågor till kommissionen . Jag vill meddela att frågestunden kommer att pågå i cirka en timme och femton minuter. Vi kommer dock att begränsa tiden något, eftersom tolkarna arbetar oavbrutet under dagens sammanträde. Jag överlämnar ordet till Purvis för en ordningsfråga.  Jag protesterar mot att vi drar ned på tiden för frågestunden. Det är ett av de få tillfällen då vanliga ledamöter har en chans att få tala och jag ber er att utöka den till en och en halv timme som på föredragningslistan. Så säger föredragningslistan och jag anser att vi skall hålla oss till den.  Faktum är, käre kollega, att vi enligt föredragningslistan borde börja kl. , och ni har klockan framför er. Jag hoppas åtminstone att sammanträdet inte fortsätter långt in på natten. Första delen    Fråga nr från : Angående: Anläggning av kärnkraftverk i det jordbävningsdrabbade Turkiet De två senaste jordbävningarna i Turkiet som båda mätte över grader på Richterskalan föder stor undran över att turkarna envist framhärdar med att uppföra dyra kärnkraftsreaktorer i Akköy - samtidigt som energiförråden från Ataturk-dammarna exporteras till tredje länder och EU gör nedskärningar i sin budget för att kunna bevilja pengar för restaureringsarbetena med anledning av de skador som jordbävningarna förorsakat. De turkiska planerna för utvecklande av kärnkraft, som inte verkar ta hänsyn vare sig till de faror som dessa innebär för invånare eller ekosystem i Turkiet och angränsande områden, föder misstankar om att det kanske bakom dessa planer döljer sig medvetna beslut, som fattats av de turkiska politiska och militära makthavarna, om att tillägna sig kärnteknik som i framtiden skall möjliggöra framställning av kärnvapen. Fog för dessa misstankar finner man bland annat i det faktum att landet har för avsikt att skaffa sig reaktorer av kanadensisk typ, det vill säga likadana som de reaktorer som finns i Indien och Pakistan. Vilka åtgärder tänker kommissionen vidta för att kärnkraftsolyckor skall kunna undvikas och spridande av kärnvapen skall kunna hindras i ett land som önskar ansluta sig till EU och som spenderar enorma summor på program för utvecklande av kärnteknik samtidigt som det slukar europeiska medel beviljade av EU, medel som det erhåller i form av ekonomiskt bistånd? Jag överlämnar ordet till Verheugen som företrädare för kommissionen.  . Kommissionen följer med intresse det planerade bygget av ett kärnkraftsverk i Akkuyu i Turkiet och inser vikten av att säkerställa att det nya verkets konstruktion följer högsta internationellt godkända standard för kärnenergisäkerhet. Enligt vad vi har erfarit har inte beslutet om val av entreprenör tagits ännu. Kommissionen noterar det faktum att Turkiet har undertecknat och ratificerat konventionen om kärnenergisäkerhet och att ansvaret för att bevilja tillstånd och reglera förläggning, konstruktion, igångkörning, drift och nedstängning av kärnkraftverk i Turkiet helt åvilar den turkiska atomenergimyndigheten. Kommissionen har inget mandat att sätta upp gränser för beslut som fattas av något land om energiproduktion, kärnkraften inbegripen. Som kommissionär Wallström berättade under utfrågningen i Europaparlamentet i september kommer kommissionen att ta upp frågan om kärnenergisäkerhet och strålskydd vid alla relevanta möten med den turkiska regeringen i framtiden och det gläder mig att kunna informera er om att jag kommer att ha ett möte med den turkiske utrikesministern om några dagar och förstås kommer att ta upp frågan. Kommissionen är särkilt medveten om allmänhetens oro för den uppmätta seismiska aktiviteten i området kring Ecemis-förkastningslinjen i närheten av den plats där verket föreslås bli placerat. Enligt information från Internationella atomenergiorganet tar man i verkets utformning hänsyn till möjligheten av jordbävningar som är kraftigare än några som någonsin har registrerats i området och mer än tio gånger kraftigare än den som uppmättes i Adana i juni Stora utformningsmässiga marginaler skapas för att säkerställa att verket kan drivas säkert i enlighet med miljöförhållandena på platsen. Kommissionen är också medveten om oron för den möjliga avsikten att använda verket för att producera material till vapen. Den noterar det faktum att Turkiet har undertecknat och ratificerat fördraget om icke spridning av kärnvapen och därefter har slutit ett omfattande avtal om garantier med Internationella atomenergiorganet.  Jag tackar för svaret. Jag vill göra följande påpekande: Turkiet är nu kandidatland. Genom detta projekt vill landet öka sin energikapacitet med procent. Samtidigt vill det förvärva reaktorer av typ Cadou från Canada, reaktorer som redan har använts för att framställa Pakistans och Indiens kärnvapen, som det har framkommit. Mot denna bakgrund finns det en mycket allvarlig risk att någon vettvilling kommer fram till att den geostrategiska balansen i Kaukasus kräver att det i närheten finns ett land med kärnvapenteknik Detta är den politiska aspekten. Jag övergår nu till den tekniska aspekten. Säkerhetskoefficienten vid anläggningar av detta slag - och jag talar nu som ingenjör - har inget samband med att risken för reaktorhaveri ökar eller gånger. När det råder tveksamhet, använder man i dessa fall simulatorer. Vi kan emellertid inte använda simulatorer, när det gäller kärnkraft. Därför måste alla områden med hög seismisk risk a priori vara uteslutna, när det gäller kärnkraftsanläggningar av denna typ. Eftersom Europeiska unionen och kommissionen nu har andra möjligheter i fråga om Turkiet, bör man också diskutera vissa frågor som gäller säkerheten i området som helhet, men också frågan om Turkiets fredliga utveckling i Europeiska unionens sammanhang.  . För några veckor sedan hade vi en debatt i parlamentet om kärnenergiäkerhet med speciell inriktning på kandidatländerna. Jag har förklarat kommissionens inställning. Man måste acceptera det faktum att det inte finns något regelverk i gemenskapen för kärnenergisäkerhet. Så det vi gjorde var att använda politiska medel för att övertyga vissa kandidatländer om att vi måste ha nedstängningsplaner för somliga reaktorer som inte anses möjliga att uppgradera. I fråga om Turkiet är det annorlunda. Kärnkraftverket finns inte än. Jag har redan sagt att Turkiet har undertecknat icke-spridningsavtalet och konventionen om kärnenergisäkerhet. Om vi under fullbordandet av detta kärnkraftverk finner att det finns säkerhetsproblem kommer vi att diskutera detta med Turkiet. Om slutsatsen är att Turkiet planerar att bygga ett kärnkraftverk som inte uppfyller normala europeiska säkerthetsnormer kommer vi att göra samma sak som med Litauen, Slovakien och Bulgarien.  Herr talman! Kommissionären sade att Turkiet har undertecknat icke-spridningsavtalet och kärnenergisäkerhetsfördragen: varför skulle det finnas något som helst tvivel på att Turkiets kärnkraftverk inte skulle bli precis lika säkert som något annat i gemenskapen, och skulle kommissionären vara beredd att inta en något mer kraftfull ståndpunkt mot Souladakis i denna fråga?  . Jag anser att en parlamentsledamot har rätt att ta upp det han oroar sig och är rädd för. Jag är inte orolig för detta. Jag tror att Turkiet till fullo godtar normerna och kriterierna i konventionen om kärnenergisäkerhet och i icke-spridningsavtalet, men det finns otvivelaktigt en oro bland allmänheten i Europa och jag tycker att det är helt rätt att diskutera den här i parlamentet.    Fråga nr från : Angående: Vapen med utarmat uran Har kommissionen gjort några utredningar av hur staterna inom EU kan komma att påverkas av gränsöverskridande föroreningar som uppstått till följd av att det i Kosovokonflikten använts vapen med utarmat uran? Om inte: varför inte? Härmed överlämnar jag ordet till Wallström, som företrädare för kommissionen.  . Tack för er fråga, herr Bowe. Europeiska kommissionen har övervakat konfliktens miljökonsekvenser från det att Natoaktionen inleddes. Redan i juni förra året finansierade kommissionen en första utredning. Den genomfördes av det regionala utvecklingscentrumet för Central- och Östeuropa och slutsatsen var att ingen storskalig ekologisk katastrof hade ägt rum. Denna första bedömning har inte ändrats av senare bevis eller analyser. Kommissionen har också varit intimt inblandad i framtagandet av den rapport som nyligen utgavs av Förenta Nationernas miljöprogram - insatsstyrkan på Balkan. Detta är den hittills mest detaljerade och omfattande rapporten om Kosovokrigets miljökonsekvenser och jag rekommenderar dem av er som ännu inte har tagit del av den att göra det. Användningen av utarmade uranvapen var en av de många frågor som behandlades och denna rapport finns nu lätt tillgänglig, också på Internet. Insatsstyrkan på Balkan hindrades av det faktum att det praktiskt taget inte fanns någon information om den faktiska användningen av dessa vapen under kriget. På sin faktainsamlingsresa fann de inga tecken på kontamination i Kosovo. Detta utesluter dock inte att områden i Kosovo kan vara kontaminerade med utarmat uranium. Av en skrivbordsutvärdering tillsammans med en faktainsamlingsresa dras i rapporten slutsatsen att eventuella risker begränsas till ett område kring målet. Framtida åtgärder kommer att genomföras inom ramen för stabilitetspakten för sydöstra Europa. En särskild regional plan för rekonstruktion av miljön håller också på att tas fram. Den kommer att bilda ramen för nödinsatser för att bekämpa krigsskador, om sådana skulle behövas.  Herr talman! Först av allt ber jag att få tacka kommissionären för detta mycket matnyttiga svar. Det är tydligt att kommissionen har övervägt detta problem, och jag är glad att man i de rapporter som hittills har framtagits granskar frågan ingående. Men jag skulle vilja påpeka att oron för utarmade uranvapen gäller sättet de används på. Detta uranium blir luftburet och man andas in det. Det skulle nu faktiskt kunna vara så att delar av befolkningen i Kosovo bär på detta, med mycket mer långsiktiga effekter än man hittills kunnat fastställa. Detta verkar vara det händelsemönster som har framkommit efter användningen av utarmade uranvapen i Gulfkriget. Jag skulle därför vilja fråga kommissionen om den skulle vilja överväga att fortsätta övervakningen och under hur lång tid de skulle kunna tänka sig att i framtiden övervaka för att se vilka de långsiktiga konsekvenserna blir, inte bara av utarmade uranvapen utan också en del av de andra miljökonsekvenser vi vet har uppstått åtminstone lokalt i Kosovo? Hur länge kommer ni att fortsätta att utvärdera konsekvenserna av dessa vapen?  . Tack för den frågan, herr Bowe. Vi måste återigen hävda att det fortfarande inte är bekräftat att utarmat uran användes i kriget och att inget utarmat uran har upptäckts under upprensningen i Kosovo. Men de symptom och de problem ni nämnde kan finnas där, och de kan vara konsekvenser av användningen av utarmat uran. Detta nämns också i rapporten. Inga gränsöverskridande konsekvenser har upptäckts och de flesta vapnen måste ha använts inom Förbundsrepubliken Jugoslaviens territorium. Problemet är att landets nuvarande politiska isolering innebär att tillträdet till detta område är begränsat. Förenta nationerna har ett stort ansvar, för denna rapport vänder sig till dem, så de måste ta sitt ansvar. Men genom denna regionala och miljömässiga rekonstruktionsplan kan vi fortsätta övervakningen och det bistånd vi kan ge och detta är, för närvarande, den slags ram vi kan använda för Europeiska unionens arbete. Uppföljning är viktig och den ger medlemsstaterna, liksom Förenta nationerna och kommissionen, någonting att tänka på när den handlar om militära hemligheter och deras konsekvenser för miljön. Den har också en långsiktig påverkan på tänkandet när det gäller användningen av detta slags vapen.  Herr talman, fru kommissionär! Om några månader kommer återigen hundratusentals semesterfirare att fara till den adriatiska kusten och tillbringa sin sommarledighet där. Som vi känner till från nyhetsrapporterna, har bomber och vapen fällts i närheten av kusten. Kan ni bekräfta att semesterfirarna denna sommar kan bada riskfritt i Adriatiska havet, och har man planerat åtgärder för att undersöka hur hotbilden ser ut?  . Jag önskar att jag kunde garantera mycket, men tyvärr kan jag inte det. Vi gör våra bedömningar utifrån rapporter som denna och de sändebud vi skickar ut för att kontrollera sådana här saker. Det är detta vi grundar oss på när vi råder människor vad de skall göra. Det vi har sett är att krig påverkar miljön på lång sikt och detta är farligt. På miljöområdet har vi just antagit ett direktiv om föroreningar till havs. Detta innefattar kulor och vapen och så vidare och är ett förvarningssystem. Tyvärr kan vi inte utfärda garantier utan bara fortsätta att övervaka och försöka genomföra upprensningar.  Jag ville fråga kommissionären om det är sant att soldater från Natos väpnade styrkor som nu är stationerade i denna region genomgår särskilda kärnstrålningskontroller och att samma åtgärder inte tillämpas på civilbefolkningen i området?  . Jag kan inte svara på den frågan. Jag har inte all den information som fordras för att svara ordentligt när det handlar om läkarkontroller och så vidare. Vad vi vet från miljösidan är det jag redan har nämnt, att det nu finns en plan för rekonstruktion av miljön, men när det gäller läkarkontroller har jag ingen information. Jag kan naturligtvis gå tillbaka och se om vi kan hitta den information som behövs.    Fråga nr från : Angående: Utnämning av ett särskilt EU-sändebud för Tibet För registrerade den tibetanska exilregeringen att över tibetaner flytt över Himalayabergen till friheten med fara för liv och lem. Många av flyktingarna drabbades därvid av allvarliga förfrysningsskador och många dog. Den tvärpolitiska gruppen "Tibet" är mycket bekymrad över den allt värre situationen i Tibet och det står klart att Europeiska unionens nuvarande politik inte räcker till för att uppnå resultat vad gäller de svåra kränkningar av de mänskliga rättigheterna som tibetanerna i Tibet utsätts för varje dag. Den tvärpolitiska gruppen "Tibet", som verkligen oroar sig över de fortsatta kränkningarna av de mänskliga rättigheterna i Tibet och önskar stödja Dalai Lamas förslag om en dialog med den kinesiska regeringen för att lösa situationen i Tibet, uppmanar därför kommissionen att utnämna ett särskilt sändebud för Tibet, som skall sköta Europeiska unionens angelägenheter i denna fråga och bemöda sig om att föra samman tibetanska och kinesiska företrädare och/eller myndigheter i en dialog. När kommer kommissionen att utnämna ett särskilt sändebud för Tibet? Jag överlämnar ordet till Patten, som företrädare för kommissionen.  . Den oro Europaparlamentet uttrycker för Tibet delas av många. Jag har länge trott på behovet att bestämt och rättframt för de kinesiska myndigheterna framhålla vår inställning i frågor om mänskliga rättigheter också i Tibet. Europeiska unionen gjorde detta vid toppmötet mellan Europeiska unionen och Kina förra månaden och pressade kineserna i ett antal frågor om mänskliga rättigheter, däribland Tibet. Vi uppmanade åter Kina att inleda en dialog med Dalai Lama. Jag uppmanar igen Kina att göra det. Vi kommer att fortsätta att ta upp Tibet med de kinesiska myndigheterna. Vi gör också en del andra saker: inom dialogen mellan Europeiska unionen och Kina om mänskliga rättigheter har vi inriktat oss på ett antal praktiska steg, däribland att skicka ut experter på uppdrag till Tibet, planera program för utvecklingsbistånd och verksamhet inom hälsa och utbildning för tibetanerna. Utnämningen av ett särskilt EU-sändebud för Tibet skulle främst vara en fråga för rådet att besluta om och parlamentet kanske vill ta upp frågan direkt med dem. Men för egen del är jag inte säker på att det skulle bidra så mycket till våra ansträngningar i praktiken. Det skulle troligen inte ha någon större inverkan på de kinesiska myndigheterna och vi har redan effektiva kommunikationskanaler med exiltibetanerna. Jag tycker också att det är angeläget att akta sig för en exponentiell ökning av särskilda sändebud, hur gott syftet än är.  Herr talman, herr Patten! Ni har naturligtvis utmärkta erfarenheter på grund av ni levt i Kina, och ni vet mycket väl hur tibetanerna anstränger sig för att åstadkomma en dialog, vilket hittills alltid har förhindrats. Men om ert svar blir att vi skall vända oss till "Mister Gusp", alltså till Solana, då befarar jag att det är en ensidig inriktning av utrikespolitiken. Er ansats, som jag mycket väl rekommenderar som en sammanhållande ansats, har ju inspirerats av de mänskliga rättigheterna; jag håller helt med om att vi måste ta oss an frågan om human rights. Anhållandena, tortyren, stympningen av unga kvinnor och liknande, det är ju absolut diskussionsämnen som man kan ägna sig åt en hel kväll. Om vi inskränker det och säger att rådet här också är ansvarigt, så befarar jag att dessa frågor om de mänskliga rättigheterna inte kommer i dagen tydligt nog. Möjligheten att å ena sidan betona ekonomi och handel, men att mycket väl integrera de mänskliga rättigheterna, vore en åtgärd där vi egentligen satsar på kommissionens partnerskap, och inte säger att det är en fråga för rådet.  . Låt mig klargöra för er vilken inställningen är. Jag sade ingenting annat än sanningen när jag sade att utnämningen av särskilda sändebud är en fråga för rådet. Det råkar vara så att vi hanterar de budgetmässiga konsekvenserna och rådet utser vederbörande. Somliga kanske tycker att denna budgetfråga borde ses över på sikt. Om vi lämnar det, för sådant är läget, innebär inte detta att vi inte har en åsikt och en befogenhet i fråga om mänskliga rättigheter, jag hoppas väldigt mycket att kommissionen under de närmaste månaderna kommer att kunna ta fram ett meddelande om mänskliga rättigheter där vi bland annat påpekar att det inte finns någon som helst motsättning mellan en omsorg om mänskliga rättigheter i Kina eller på andra håll i världen och Europeiska unionens handelsmässiga, kommersiella och andra intressen. Jag har länge ansett att vi alla bör erkänna att de länder som det är bäst att göra affärer med är de länder som behandlar sina egna medborgare mest anständigt - överallt i världen. Jag upprepar att vi har framfört vår uppfattning om Tibet till Kina. Under de få månader som jag har varit kommissionär har det hänt två gånger, först i New York vid vårt möte med minister Tang och nyligen vid mötet i Peking och vi kommer att fortsätta att ge uttryck för denna oro. Om jag får rekommendera en bok till er, eftersom jag inser att ni är intresserad av dessa frågor, rekommenderar jag en bok om Tibet som gavs ut precis innan jul och som är skriven av den framstående journalisten Isabel Hilton.  Herr talman! Jag vill börja min tilläggsfråga med den tibetanska hälsningen, som betyder lycka och fred. I Tibet handlar det inte bara om de mänskliga rättigheterna och miljön, utan det handlar om ett unikt kulturarv, som också kan förmedla viktiga värden till oss européer, exempelvis ro, stillhet, medkänsla, compassion, som Dalai Lama säger. Frågan är nu vad kommissionen kan göra för att på ett mer konkret sätt stödja Hans Helighet Dalai Lama och hans förslag till en fredlig lösning av Tibet-frågan? Jag vill påpeka att om man inte gör någonting kommer det att leda till att den tibetanska kulturen dör ut och att det tibetanska folket försvinner.  . Jag känner stor sympati för vad ni sade om kulturarv och om den buddhistiska traditionen. Liksom ni har jag läst Dalai Lamas självbiografi. Det är en mycket rörande berättelse, inte bara om hans skyldigheter i och gentemot Tibet utan också om hans andliga åskådning. Kommissionen har, liksom andra, uppmanat till dialog. Dalai Lama har gjort klart att han önskar en fredlig dialog. Jag önskar att de kinesiska myndigheterna hade svarat konsekvent och positivt på denna invit från Dalai Lama. Vid eller omkring tiden för president Clintons besök i Kina gav presidenten i Folkrepubliken Kina intryck av att dialog stod på dagordningen. Det skulle vara mycket välgörande, inte bara för Tibet och för alla de som tror på fred och stabilitet i Asien, utan det skulle också verkligen vara till heder för Folkrepubliken Kinas regering om den skulle svara på dessa försök att inleda en dialog.    Fråga nr från : Angående: Stadgan om god förvaltning inom EU som avvisats av kommissionen Enligt uppgifter i pressen har kommissionen avvisat det förslag om medborgarnas rätt till god förvaltning inom EU, vilket framlagts av den europeiska ombudsmannen Jacob Söderman. Kommissionen har själv godkänt tanken på en stadga för god förvaltning men kom nu att avvisa det detaljerade förslaget och framlade i stället en rad kompletterande föreskrifter om bättre service. Stämmer de ovannämnda uppgifterna? Vad finns det för orsak till att kommissionen handlat som den gjort och hur vill kommissionen förklara den skillnad mellan ord och handling som på det här viset uppstått på tal om förnyandet av EU:s förvaltning? Tycker kommissionen att det inträffade stämmer överens med det fempunktsprogram som Europaparlamentet och kommissionen kom överens om i september och är kommissionen beredd att framlägga ett detaljerat förslag till en stadga för god förvaltning i sådan form att också parlamentet har en möjlighet att ta ställning till det? Jag överlämnar ordet till Patten, som företrädare för kommissionen.  . Den tidningsartikel som ni hänvisar till tycks mig vilseledande och felaktig. I november antog kommissionen vid förstabehandling en uppförandekod för tjänstemännen som skulle införlivas med arbetsordningen. För närvarande rådgör kommissionen med sina tjänstemannarepresentanter om detta dokument, och denna process kommer att slutföras under de närmaste veckorna. Kommissionen kommer då att anta koden vid andrabehandling. Man bör notera att den nya kommissionen på eget initiativ omedelbart följde upp den europeiske ombudsmannens beslut från juli i hans utredning om koden. Kommissionen skulle speciellt vilja betona att vi när vi upprättade denna kod har anammat alla ombudsmannens förslag till rekommendationer. Koden kommer att bli ett dokument som uteslutande handlar om kommissionens tjänstemäns förhållande till allmänheten. Den kommer att antas genom ett juridiskt bindande beslut i kommissionen som kommer att offentliggöras i Europeiska gemenskapernas officiella tidning. Dokumentet har sammanställts med full hänsyn till de bestämmelser som finns i det förslag som den europeiske ombudsmannens kontor har upprättat. Enligt bestämmelser i fördragen om detta är det kommissionen själv som ansvarar för att fastställa sin arbetsordning. Det är emellertid självklart att kommissionen håller fast vid principen om regelbunden politisk dialog med Europaparlamentet om alla aspekter av administrativa reformer.  Herr talman! Jag vill tacka kommissionären. Jag frågar ändå, när är det meningen att denna stadga äntligen skall träda i kraft? Med tanke på att den har hållit på att utarbetas ända sedan  . Tidningsartiklarna var vilseledande. Jag tror inte att det finns någon skillnad mellan oss och ombudsmannen. Det finns en fråga om den rättsliga grunden och där har vi inhämtat råd och jag tror att vi har väl på fötterna där. Jag vill upprepa att ledamöter som liksom den ledamot som ställde frågan är speciellt intresserade av denna fråga säkert vill föra en dialog om den. Det är ytterst viktigt och jag förstår er oro.  Jag vill tacka kommissionen för det som jag uppfattar som ett mycket positivt svar. För säkerhets skull skulle jag vilja ha en bekräftelse på att det verkligen är så, att det inte finns någon del av Jacob Södermans förslag, vad gäller kommissionen och den goda förvaltningen, som kommissionen tycker är oacceptabel. Är det korrekt att alla delar av förslaget kommer att godtas till sitt innehåll?  . Låt mig läsa vad det står i mitt sammandrag - och eftersom det står där måste det vara sant! "Jag skulle återigen vilja betona att kommissionen har godtagit alla ombudsmannens rekommendationer i hans förslag till rekommendationer från juli ". Båda dokumenten, det vill säga kommissionens dokument och ombudsmannens förslag, täcker i stort sett samma saker. Den enda substantiella fråga som har uppstått är den rättsliga grunden. Jag kan gå in på den i detalj om ni vill men det finns inget tvivel om att vi är ense med ombudsmannen i denna viktiga fråga.  Vi tar gärna med Pattens kommentarer i vår litteraturförteckning, som ett komplement till ledamöternas favoritlektyr. Eftersom frågeställaren är frånvarande, bortfaller fråga nr Jag ber Vitorino om ursäkt för parlamentets ohövliga agerande, vilket jag beklagar. Enligt arbetsordningen har parlamentet ingen skyldighet att svara. Jag önskar er en fortsatt bra dag. Andra delen Frågor till Nielson som har ersatts av Patten  Frågorna och i andra delen av frågor till kommissionen är riktade till Nielson. Nielson kan inte närvara här i dag, eftersom han befinner sig i Sydafrika. Jag kan meddela att kommissionens vice ordförande Loyola de Palacio har skickat ett brev där hon förklarar detta och meddelar att Patten kommer att vara den som besvarar dessa frågor.  Fråga nr från : Angående: Mainstreaming i EU-biståndet Ministerrådet utarbetade redan riktlinjer för integrering av ett jämställdhetstänkande i hela EU:s biståndspolitik. Riktlinjerna kräver att all personal som arbetar med utvecklingsfrågor skall få kontinuerlig fortbildning i "gender mainstreaming", men under de senaste åren har bara ett -tal personer utbildats och fortfarande finns ingen obligatorisk jämställdhetsutbildning på generaldirektoratet för bistånd. Att låta ett jämställdhetstänkande genomsyra den totala verksamheten innebär att hänsynen till jämställdhet mellan kvinnor och män ingår som en självklar del i alla former av utvecklingspolicy, strategier och insatser. För att möjliggöra detta måste rådets riktlinjer om mainstreaming tillämpas i sin helhet. Nuvarande personal måste få obligatorisk utbildning i jämställdhetsfrågor och - dagars utbildning i jämställdhetsfrågor bör ingå som en nödvändig del i generaldirektoratet för bistånds obligatoriska introduktionskurser för nyanställda. Är kommissionen beredd att vidta dessa åtgärder?  . Får jag först av allt betona hur ledsen min kollega Nielson var att han inte kunde vara här, men ni som bryr er om dessa utvecklingsfrågor vet säkert hur viktigt hans uppdrag är, att försöka se till att vårt avtal med Sydafrika överlever. Kommissionen är beredd att titta på möjligheterna att göra en genomgång av jämställdhets- och utvecklingsfrågor till en del av de så kallade introduktionskurserna för ny personal, någonting som redan har förekommit, fast inte regelbundet får jag erkänna. Utbildning av personal som flyttar till delegationerna i de olika regionerna är en annan inkörsport. Utbildningen skulle då genomföras automatiskt utan att vara obligatorisk. Vi siktar också på att lägga in utbildning i dessa frågor i den grundkurs i projektadministration våra tjänstemän genomgår. Vi vill att detta slags utbildning så långt som möjligt skall vara automatiskt inbyggd i programmen från början i stället för att man skall hantera den separat senare. Min personliga inställning som före detta utvecklingsminister är att dessa frågor själva borde integreras och tacklas som en del av utbildningen, inte göras till något slags frivilligt tillval.  Strävan efter jämställdhet skall på alla nivåer genomsyra arbetet vid Generaldirektoratet för bistånd. Den skall inte tillföras som "något vid sidan om". Detta måste naturligtvis leda till en omformulering av utvecklingsmål och strategier samt en omvandling av institutioner och processer, så att såväl kvinnors som mäns prioriteringar och behov avspeglas på ett bättre sätt. Vidare måste åtgärder mot könsgrundade skillnader vidtas. Jämställdhet måste genomsyra inte bara projekt och program, utan också alla övergripande mål, handlingsplaner och strategier. Det ser ut som om vi är överens om detta. Men ansvaret för att vederbörlig uppmärksamhet ägnas jämställdhet ligger hos avdelnings- och enhetschefer. Om inte cheferna besitter den professionella kompetens som krävs, så sker ingenting - gender mainstreaming bortprioriteras. Ytterst få i ledningen av Generaldirektoratet för bistånd, dvs. enhetschefer och ännu högre chefer, har deltagit i de genderkurser som har anordnats. Endast en chef har deltagit i genderutbildningen en halv dag. Detta är naturligtvis oacceptabelt. Vad är kommissionen beredd att göra för att se till att enhetschefer och chefer på ännu högre nivå genomgår nödvändig genderutbildning? Det har hänt att gender har ingått i den obligatoriska introduktionskursen för nyanställda, men då bara en till två timmar per kurs. Detta begränsade utbildningsmoment har dock strukits från alla introduktionskurser som har ägt rum under senare tid. Som jag i min fråga påpekar, krävs det inte att en till två timmar, utan att en till två dagar ägnas åt ämnet. Min fråga är: Är kommissionen verkligen beredd att fullfölja de antagna riktlinjerna för gender mainstreaming på Generaldirektoratet för bistånd?  . Jag tar verkligen frågan om integrering av ett jämställdhetsperspektiv på allvar, och det gör min kollega kommissionär Nielson också. Jag skall inte tjata om böcker, men jag har just läst en bok av David Landis Barnhill om vad det är som gör att vissa länder blomstrar och andra inte, och det är intressant att se den betydelse han fäster vid jämställdhetsfrågor för ekonomisk framgång och politisk stabilitet i olika samhällen under årtusendena. För det andra anser jag att även om den utbildning vi talar om inte bör vara obligatorisk - när allt kommer omkring finns ingen obligatorisk utbildning om någonting hos kommissionen - bör den vara väsentlig. Och eftersom den bör vara väsentlig skulle man hoppas att alla skulle se till att de hade tillräcklig jämställdhetsutbildning. Det gäller alla, på alla nivåer. Det är inte någonting som högre tjänstemän skall bedöma som lämpligt för sina underställda, men tro att de själva är för vuxna eller för högt uppsatta för att genomgå. För det tredje är ett av de bästa sätten att angripa denna fråga att integrera jämställdheten som en viktig och gränsöverskridande fråga i de mest populära kurserna för utvecklingstjänstemän och framför allt kanske i kursen om projektadministration som är nyckeln till god administration av projekt på fältet. Så jag håller till stor del med om det ni sade. Jag hoppas att det angreppssätt vi har anammat visar på både ett praktiskt sinnelag och vikten av att detta får den uppmärksamhet det förtjänar.    Fråga nr från : Angående: Hjälp åt Centralasien Vilket utvecklingsbistånd och humanitärt bistånd tillhandahåller kommissionen åt staterna i Centralasien, och hur bedömer kommissionen att effekten av detta bistånd är?  Frågor riktade till Diamantopoulou . Sedan ger gemenskapen ett betydande ekonomiskt stöd till de nya oberoende staterna och däribland länderna i Centralasien. Större delen av Europeiska unionens stöd har tillhandahållits inom ramen för Tacis-programmet. och erhöll Kirgizistan, Kazakstan, Uzbekistan och Turkmenistan tekniskt bistånd på miljoner euro. Detta bistånd har gagnat alla områden, särskilt jordbruket, infrastrukturutvecklingen, privatekonomin och stärkandet av institutionerna. Tadzjikistan har av säkerhetsskäl inte kunnat dra nytta av Tacis fullt ut, men ett återuppbyggnadsprogram på , miljoner euro har funnits på plats under och Förutom de nationella programmen har Europeiska unionen stött viktig regional verksamhet inom energi-, transport- och miljösektorerna. Livsmedelssäkerhetsprogram i Centralasien inleddes efter att Europeiska unionen under två år levererat livsmedelsstöd in natura. Dessa program har gagnat Kirgizistan och i mer begränsad omfattning Tadzjikistan. Avsatta medel för de icke-statliga organisationernas program i Tadzjikistan uppgick till , miljoner euro och Under samma period fick Kirgizistan miljoner euro. Sedan har kommissionens Europeiska gemenskapernas kontor för humanitärt bistånd, ECHO, aktivt stött de mest utsatta grupperna och sektorerna i Tadzjikistan och Kirgizistan. För och avsattes , miljoner euro till Kirgizistan och Tadzjikistan erhöll över miljoner euro, huvudsakligen för livsmedel, läkemedel, vatten och hygien. Det har framgått av regelbundet återkommande utvärderingar och lägesbedömningar att Europeiska unionens stöd bidrar till dessa länders stabilitet och därmed till den pågående fredsprocessen.  Herr talman, herr kommissionär! Centralasien och Kaspiska havet hotar ju att bli -talets Balkan. Därför hänger det mycket på en stabilisering av just de stora staterna Turkmenistan och Uzbekistan. Jag vill därför fråga er, och detta ligger ju inom ert eget ansvarsområde, hur förhandlingarna beträffande partnerskapsavtalet med dessa båda länder går, alltså de politiska förbindelserna. Det är ju direkt ert område; min andra fråga gäller kollegan Nielsens område: hur går det ekologiska samarbetet, i synnerhet beträffande vattnet och problematiken med monokulturerna av bomull, som leder till stor uttorkning.  . Under toppmötet i Istanbul för några veckor sedan hade vi tillfälle att träffa och föra diskussioner med några av de Centralasiatiska republikerna. Jag är mycket mån om att vi stärker våra relationer med dem. Om ni vill kan jag skicka er en detaljerad sammanställning av exakt var vi befinner oss i förhandlingarna om partnerskap och samarbetsavtal med var och en av de Centralasiatiska republikerna. Alla hoppas naturligtvis att denna förutsägelse om vad som kan hända i framtiden är för pessimistisk. Men jag tvivlar inte alls på att ni har rätt när ni betonar Centralasiens strategiska betydelse. Jag har tidigare hört er tala om Kaukasus också. Ni har helt rätt i att en union som talar om att förhindra konflikter borde titta på vad den kan göra i dessa speciella områden för att tillse att den typ av konflikt inte uppstår som den på Balkan som har orsakat så mycket förödelse och som har kostat oss en hel del mer än vi kanske skulle ha gjort av med annars, om vi hade vidtagit fler förebyggande åtgärder, om dessa hade varit möjliga. Så era kommentarer om dessa regioners strategiska betydelse är ytterst välfunna. Vi bidrar till program i regionen som har viss miljöpåverkan. Våra livsmedelsprogram hänger direkt samman med strukturella jordbruksreformer liksom med lindrande av fattigdom. Dessa program syftar i sig till att säkerställa att jordbruket får en sundare bas i dessa samhällen och inte bara går ut på att våldta jorden. Det finns en ekologisk aspekt som vi bör fortsätta att prioritera.  Lägg märke till att den ledamot som ställde frågan applåderade kommissionärens svar. Det sker inte så ofta. Och dessutom har kommissionären i det här fallet inte nämnt litteraturförteckningen. Tack så mycket, herr Patten, för era inlägg i dag.    Fråga nr från : Angående: Greklands åtgärdsplan för sysselsättningen Enligt vad som framkommit vid utvärderingen av åtgärdsplanerna för sysselsättning har kommissionens kritik huvudsakligen riktats mot Grekland och Italien för att dessa inte på vederbörligt sätt genomfört sysselsättningspolitiken och stödåtgärderna för sysselsättningen. I rapporten konstateras det att varken Grekland eller Italien ännu nått målen för förbättrad anställbarhet och att det är tvivel underkastat om den politik som avses genomföras kommer att göra det möjligt att följa riktlinjerna för hur långtidsarbetslösheten skall förebyggas eller hanteras. I rapporten ingår också en kommentar om att Grekland inte planerat några åtgärder på medellång eller lång sikt för att sänka arbetsgivarens skatter och försäkringsavgifter i samband med anställande och att det dessutom inte föreligger några exakta siffror över sysselsättningen. Kan kommissionen upplysa om Greklands regering ingått några särskilda åtaganden för hur problemet med ungdoms- och långtidsarbetslöshet kunde angripas och vilka dessa åtaganden i så fall är? Har regeringen lagstiftat om och infört något system för hur växlingarna i sysselsättning skall kunna fastställas, registreras och övervakas eller handlar merparten åtgärder fortfarande bara om att räkna dem som är utan arbete?  Som svar på Papayannakis fråga kan jag säga att det i åtgärdspaketet för sysselsättning framförde kommissionen vissa förslag och rekommendationer till Grekland i syfte att effektivisera sysselsättningsåtgärderna. Den viktigaste punkten var att man måste anstränga sig för att reformera den offentliga förvaltningen, där det finns problem. Man måste förbättra systemet för statistisk uppföljning och vidta förebyggande politiska åtgärder i enlighet med riktlinjerna och i sysselsättningspaketet. Jag måste tala om att den grekiska regeringen, inom ramen för sin arbetslöshetspolitik, har två konkreta program för : "ja till yrkeslivet" och "tillbaka till arbetet". Jag har ännu inte fått veta det slutliga resultatet av dessa program, så att jag kan se om de kvantitativa målen har uppnåtts. Den grekiska regeringen är i dag medveten om problemet med att man inte kan registrera flödet av arbetskraft till och från sysselsättning och har därför åtagit sig, för det första, att omorganisera landets arbetsmarknadsmyndigheter, för det andra, att skapa effektiva centra för främjande av sysselsättning - detta program har redan inletts men har ännu inte avslutats - för det tredje, att införa ett lämpligt system för elektronisk registrering av sysselsättningen för att kunna följa upp alla dessa praktiska åtgärder. I det nya programmet för perioden -, som finansieras av Europeiska socialfonden, bör man, även med kommissionens stöd, utnyttja alla nödvändiga resurser och politiska åtgärder för att förverkliga de mål jag tidigare nämnde. Kommissionen kommer att noga följa hur den grekiska regeringen fullföljer sina åtaganden.  Jag tackar kommissionsledamoten för hennes svar. Men, fru kommissionär, vi befinner oss i följande situation. I fråga om arbetslöshetens omfattning ligger vi på andra plats i Europa, dvs. , procent - vilket vi inte gjorde tidigare - , vi har den största ökningen av arbetslösheten, vi lägger ut minst pengar på de arbetslösa, dvs. mindre än procent av BNP, medan andra länder spenderar - procent , och det är inte klart hur man har använt de pengar som Europeiska socialfonden betalat ut, bl.a. för att bekämpa arbetslösheten. Ni säger att kommissionen har lämnat vissa rekommendationer. Jag gläder mig över detta och hoppas att man följer rekommendationerna. Men jag har väldigt länge burit på en fråga: hur har det gått med de tidigare politiska åtgärderna? Är det någon som fått ett arbete? Hur många har fått arbete? I fjol och i förfjol, om ni inte kan säga hur det är i år. Hur har det gått med yrkesutbildningen? Dessa så omtalade utbildningscentra, är de till för att ge arbete åt dem som utbildar eller åt dem som utbildas? Har vi några siffror? Har vi således någon möjlighet att kontrollera hur den grekiska regeringen sköter denna politik?  Herr Papayannakis! Vad jag skulle kunna svara är att vad den grekiska regeringen verkligen bör satsa på är den elektroniska statistiska registreringen av befintliga strukturer, så att de pågående programmen kan ge de kvantitativa resultat som ni talar om, men också för att möjliggöra en uppföljning som ger underlag för den politik som bör föras. Grekland har uppvisat en ökad sysselsättningsgrad och - efter vad jag kan se här - också en ökad produktivitet. Det kommissionen kan påverka är de konkreta riktlinjerna. Som ni vet, är det riktlinjer som varje land bedöms efter. De gäller tillgång till yrkesutbildning och de speciella åtgärderna för långtidsarbetslösa. I fråga om alla dessa riktlinjer kommer kommissionen att försöka få fram kvantifierbara data och konkreta uppgifter om förverkligandet av gemenskapens riktlinjer för perioden -    Fråga nr från : Angående: Det danska systemet för förtidspension Har kommissionen godkänt det danska systemet för förtidspension i sin helhet? Råder det eventuell oenighet mellan Danmark och kommissionen på andra socialpolitiska områden?  Det danska pensionssystemet, Eftarløn, innebär att pension endast kan utgå till dem som är bosatta i Danmark och till dem som uppfyller kravet på att ha arbetat en viss tid i detta land. Det finns arbetstagare som framfört klagomål till Europeiska kommissionen för att de inte har rätt till pension. De danska myndigheterna anser inte att gemenskapslagstiftningen tvingar dem att betala ut denna ersättning till förtidspensionerade arbetstagare, när dessa inte uppfyller villkoren enligt dansk lag. Det bör noteras att gällande förordning om socialförsäkringssystem för närvarande inte omfattar några bestämmelser om förtidspensionering, och kommissionen har föreslagit vissa förändringar i förordningen, vilka emellertid ännu inte har avgjorts av rådet. EG-domstolen har hittills ännu inte tagit ställning till Eftarløn, men man skulle på goda grunder kunna hävda att bosättningsvillkoren inte är förenliga med de allmänna kraven på förbud mot diskriminering på grund av medborgarskap. Europeiska kommissionens tjänsteenheter har inlett ett förfarande med möten och överläggningar med den danska regeringen för att kunna nå fram till en gemensam lösning. Det senaste mötet i denna fråga hölls i november , och vi avvaktar slutliga förslag från kommissionens tjänsteenheter om huruvida det kan bli aktuellt med ett ingripande mot Danmark.  Jag lade märke till att kommissionsledamoten inte gav något direkt svar på frågan om det danska förtidspensioneringssystemet i sin helhet är godkänt av kommissionen, men det framgick ju indirekt att svaret var nekande. Jag vill be kommissionsledamoten att uttryckligen bekräfta att systemet inte är godkänt av kommissionen. Kommissionen gjorde ju mer än bara antydde att man starkt överväger att ta upp hela frågan om det danska förtidspensioneringssystemet i domstolen i Luxemburg, just med den utgångspunkt att det här föreligger en faktisk diskriminering i förhållande till icke-danska arbetstagare som inte kan uppfylla villkoren till följd av att de inte arbetat under den tidsperiod som krävs enligt det danska systemet. Jag vill fråga kommissionären om hon kan ange några ungefärliga tidsperioder i detta sammanhang, eftersom det är ett problem som måste få ett avgörande i den danska socialpolitiska debatten. Jag skulle alltså vara tacksam om kommissionären skulle kunna utveckla denna fråga.  Herr parlamentsledamot! Vad jag skulle vilja framhålla är att det såväl i Danmark som i många andra länder finns problem i fråga om tolkningen av direktiven, när de skall införlivas med respektive lands lagstiftning. Detta är ett sådant fall. och det pågår en diskussion mellan den danska regeringen och kommissionen, för att frågan skall kunna lösas på bästa sätt, till gagn för de arbetstagare som uppfyller villkoren och som, enligt gällande lagstiftning, har denna rätt till pension.  För att bara helt kort knyta an till den sista punkten. Jag uppmanar kommissionen att göra det helt klart att kommissionens invändningar, för vad de är värda, inte på något sätt skulle inkräkta på danska medborgares rätt att dra nytta av denna plan utan att kommissionen bara är angelägen, vilket den har rätt att vara enligt gemenskapens lagar, om att säkerställa att planen gäller alla gemenskapsmedborgare som uppfyller villkoren.  Jag anser att svaret är kort och tydligt. Det är naturligtvis så som ni sade. Det kommer inte att bli något problem med de danska medborgarna, och det är inte där problemet ligger. Problemet gäller danska eller andra medborgare, som är bosatta utanför Danmark.    Fråga nr från : Angående: Arbetstidsdirektivet Sjukhusläkare, som inte är konsulterande, omfattas inte av arbetstidsdirektivet från och inte heller av förslaget till ändring av rådets direktiv - C-/-/). Vilka åtgärder föreslår kommissionen för att säkerställa att skyddsnivån för dessa läkare är jämförbar med den som fastställs i direktivet från ?    Fråga nr från : Angående: Åtgärder för att öka jämställdheten mellan könen En av de arbetsgrupper av kommissionsledamöter som har aviserats av ordförande Prodi har som mål att främja åtgärder för ökad jämställdhet mellan könen . Vilka kommissionsledamöter ingår i denna grupp? Hur många gånger har de träffats hittills? Vilka konkreta åtgärder har diskuterats?  Frågan innehåller flera delfrågor. Den gäller kommissionens särskilda kommitté som sysslar med jämställdhetsfrågor. De kommissionsledamöter som medverkar är ordföranden Prodi, vice ordföranden Kinnock, Reading och jag själv. Kommitténs sammanträden är öppna, och det första sammanträdet hölls den januari Vi diskuterade tre allvarliga frågor: den första gällde det femte kvinnoprogrammet, som vi efter min föredragning hade en första diskussion om, den andra gällde Busquins rapport om undersökningen av kvinnors deltagande i forskning och vetenskap, och den tredje gällde Kinnock, som informerade kommissionen om ansträngningarna att ta hänsyn till jämställdhetsaspekten i det omfattande reformarbete som i dag pågår inom gemenskapen.  Tack för ert svar, fru kommissionär, men jag måste beklaga att det dröjde så länge innan arbetsgruppen kom samman, med tanke på hur viktig den här frågan är, och vi litade på att den här kommissionen redan från starten skulle börja eftersträva en större jämlikhet mellan kvinnor och män. Jag hoppas att det kommer att ske en förändring och att sammankomsterna blir täta, för det finns många frågor som kommissionen måste ta itu med, så att de åtgärder som leder till en större jämlikhet mellan kvinnor och män påskyndas och leder till goda resultat så snart som möjligt.  Fru ledamot, här rör det sig om en uppmaning och inte om en fråga. Men om fru kommissionären vill ge någon förklaring eller visa sin goda vilja...  Låt mig bara få säga en sak till: jag håller med om att kommissionen borde ha sammanträtt tidigare, men förseningen kompenseras av innehållet i sammanträdet, för vi fattade genast viktiga beslut.    Fråga nr från : Angående: Gemenskapsinitiativet Equal Den oktober antog kommissionen gemenskapsinitiativet Equal som syftar till att främja gränsöverskridande samarbete och till att finna och utveckla nya sätt att bekämpa diskriminering och ojämlikhet som på arbetsmarknaden. Initiativet är främst inriktat på asylsökande. Inom ramen för detta initiativ skall varje medlemsstat lägga fram förslag i form av ett gemenskapsinitiativ som omfattar den egna staten. Vilka kriterier kommer kommissionen att grunda sig på för att godkänna eller avslå medlemsstaternas föreslagna program? Vilket gemenskapsorgan skall kontrollera finansieringen av den verkställande kommittén och uppföljningskommittén, och att programmet genomförs på ett riktigt och oklanderligt sätt? Anslagen från Europeiska socialfonden kommer för perioden - totalt att uppgå till , miljarder euro. Hur mycket kommer Grekland själv att bidra med tanke på att gemenskapsinitiativet Equal är ett initiativ som förutsätter samfinansiering från medlemsstaternas sida?  Initiativet Equqal är inte begränsat till vissa grupper av människor. Det gäller hur man skall motverka diskriminering på arbetsplatserna. Beslutet om detta initiativ fattades i Berlin, och då beslutade man att det även skall omfatta de yrkesarbetande bland dem som söker asyl. Jag vill framhålla detta som ett viktigt inslag i detta direktiv. I varje medlemsstat måste gemenskapsinitiativets program överensstämma med de stadgar som gäller Europeiska socialfonden, dvs. Equqal följer socialfondens stadgar. Det har presenterats för parlamentet, och vi väntar på parlamentets yttrande i nästa månad. Jag måste betona att initiativet Equal svarar mot nationella behov och nationell planering i enlighet med den överenskomna europeiska strategin. Det är i första hand de nationella regeringarna som har ansvaret för att inrätta de gemensamma organen och lägga fram förslag och utse dem som skall genomföra programmen, men det är också i första hand de nationella regeringarna som skall ansvara för kontrollen. Inom Europeiska kommissionen finns Generaldirektoratet för sysselsättning, som ansvarar för genomförandet, och budgetkontrollen utövas av Generaldirektoratet för budgetkontroll, av Europeiska byrån för bedrägeribekämpning och av Europeiska revisionsrätten. Slutligen har vi frågan om vilken summa som har betalats ut. Grekland har fått miljoner ecu med krav på procents medfinansiering. För öregionerna och framför allt för de mest avlägset belägna grekiska öarna uppgår initiativets andel till procent och medfinansieringen uppgår till procent.  Herr talman! Jag anser att riktlinjerna för gemenskapsinitiativet Equal, och speciellt de fyra åtgärder som beskrivs i det, leder till ett mycket komplicerat, byråkratiskt, men egendomligt nog också svåröverskådligt system. Man frågar sig t.ex. på vilket sätt ett utvecklingssamarbete skall bevisa att det är representativt och präglas av samarbetsanda, såsom krävs av åtgärd i artikel i direktiven. Kravet på mellanstatligt samarbete och de komplicerade kraven på planering och genomförande av ett utvecklingssamarbete leder ofrånkomligt tanken till stora system, som ensamma kan uppfylla dessa krav. Detta strider emellertid mot de allmänna målens uttalade önskemål om decentraliserade handlingsplaner, helst på den lokala självstyrelsens eller jordbruksområdenas nivå. När det gäller de mest utsatta grupperna, såsom asylsökande, invandrare och andra, innebär det att deras medverkan är omöjlig eller bara symbolisk. Om man tänker på att den totala summan är ganska liten - , miljarder euro för så ambitiösa mål i stater - är jag rädd att det enda vi till sist kommer att kunna bevisa är att arbetslösheten är av ondo.  Först skulle jag vilja säga att det skulle vara till stor hjälp för mig, när vi nu behandlar frågan i parlamentet, om ni ville framföra konkreta förslag, som jag kan ta ställning till. För det andra måste jag säga att initiativet Equal varken avser eller kan minska arbetslösheten eller stödja sysselsättningsfrämjande åtgärder. För detta ändamål finns den europeiska sysselsättningsstrategin och Europeiska socialfonden, som förfogar över mycket stora summor och utomordentligt stora resurser, i synnerhet för länder som Grekland. Initiativet Equal har en konkret uppgift. Att hjälpa till med att få fram statistiskt material, att genomföra undersökningar och inrätta organ som skall kunna stödja de grupper inom befolkningen som drabbats av diskriminering. Vad vi eftersträvar är alltså samarbete mellan lokala grupper, organ för lokal självstyrelse, mellan länder, så att ett erfarenhetsutbyte kommer till stånd. Vi vill alltså framför allt att länderna skall utbyta erfarenheter med varandra. Det är dessa tankar som ligger till grund för initiativet och som också avspeglas i dess budget. Vårt mål är att samarbetet i största möjliga utsträckning skall omfatta utvecklingsprogram, privata organisationer, lokala myndigheter, för att komma så nära medborgarna som möjligt.    Fråga nr från : Angående: Artikel i EU-fördraget och sysselsättning Det förslag till kommissionens direktiv som fastställer en allmän ram för likabehandling inom ramen för anställning och sysselsättning, beviljar undantag för religiösa organisationer . Kan kommissionen informera parlamentet om vilka situationer och grupper inom ramen för artikel som kan påverkas av ett sådant undantag?  För en månad sedan lade kommissionen fram ett förslag i frågan om lika behandling i arbetslivet, i överensstämmelse med fördragets uppdrag att genomföra artikel Förbud mot diskriminering är ledstjärnan i vårt paket med direktiv och program. Men efter förslag från kommissionen och efter ungefär två års överläggningar med arbetsmarknadens parter, med medlemsstaterna, med Europaparlamentet, finns det vissa undantag. Och dessa undantag gäller de yrken som måste utövas av personer med en specialiserad yrkesutbildning. Och jag kan ge ett mycket konkret exempel för att förtydliga. I en religiös skola är det rimligt att man begär och beviljas undantag, med innebörden att den lärare som tjänstgör vid den aktuella skolan skall omfatta samma konfession som skolan. Undantagen är alltså av detta slag. Det rör sig inte om generella undantag, utan dessa skillnader i fråga om behandling i enlighet med de olika medlemsstaternas specialbestämmelser är berättigade endast när det gäller denna specialiserade yrkesutbildning.  Detta är en snedvriden tolkning av hur man stoppar diskriminering. Till exempel skulle det vara helt i sin ordning om religiösa skolor sade till en katolik: vi vill inte anställa dig för du är homosexuell. Det vi har här från kommissionen är en förstärkning av en förtryckande hierarki. Det vi borde göra är ju, och jag hoppas ni instämmer herr kommissionär, att anställa människor på grundval av deras kompetens och inte bevara ett sådant bigotteri och en sådan fördomsfullhet, oavsett hur starkt övertygad man än är.  kommissionen. Jag vill betona att detta undantag inte innebär att man kan vägra en person anställning av vilket skäl som helst. Av det skäl ni nämnde, på grund av sexuell läggning, etnisk diskriminering eller vad det vara månde. Undantaget ger en möjlighet till urval endast i de fall då det krävs speciell kompetens, som har ett direkt samband med verksamheten. Det är alltså fråga om positiv diskriminering. I det exempel ni nämnde, i den katolska skolan, är det logiskt att läraren skall vara katolik. Det är bara undantag av detta slag som kan accepteras.    Fråga nr från : Angående: Främjande av sysselsättning för kvinnor i starkt missgynnade regioner Kvinnor som lever i starkt missgynnade regioner har ofta enorma svårigheter att få arbete. De har i många fall inte något minimikapital och i deras miljö saknas företagaranda, kooperativa traditioner och utbildningsmöjligheter. De är dessutom bosatta i landsbygdsområden där procent av befolkningen befinner sig nära fattigdomsgränsen. Vilka åtgärder planeras för att hjälpa dessa kvinnor att överbrygga hinder som hänger samman med deras sociala bakgrund? Har kommissionen för avsikt att lägga fram en politik som säkerställer en miniminivå, för att på ett korrekt sätt återspegla de extrema förhållanden som dessa kvinnor faktiskt lever under, eller kommer deras svåra situation att återigen förbigås i den nya sysselsättningspolitiken?  För de eftersatta områdena i Europa finns ju sammanhållningspolitiken, och för att genomföra denna politik finns samarbetet och de gemensamma insatserna av både strukturfonderna och Europeiska socialfonden och jordbruksfonden. Jag vill tala om att de tillgängliga resurserna för problemområdena utgör en tredjedel av den totala budgeten. Dessa regionalpolitiska insatser som utförs enligt gemensamt överenskomna europeiska riktlinjer i varje medlemsstat - dvs. varje medlemsstat har ansvaret för att genomföra detta program - syftar till att öka antalet arbetstillfällen för både män och kvinnor. Jag kan tala om att procent av bidragen för perioden -, som uppgår till miljarder euro, kommer att gå till de mest eftersatta regionerna i Europa. När det nu speciellt gäller kvinnornas möjligheter till förvärvsarbete, vill jag säga, för det första, att socialfonden innehåller en hel pelare med åtgärder som medlemsstaterna måste vidta för att skapa jämställdhet i fråga om arbetstillfällen, dvs. speciella politiska åtgärder som finansieras av socialfonden och gäller kvinnor. För det andra, i initiativet Leader, som just nu är föremål för granskning, prioriterar man särskilt de utvecklingsstrategier som speciellt syftar till att stödja kvinnor i småföretag inom jordbrukssektorn, inom agroturismen, för att sysselsättningen för kvinnor i jordbruksområdena skall öka.  Tack fru kommissionär. Ni har gett mig ett välment och precist svar i ordalag som jag uppskattar. Ändå kan jag försäkra er om att vi med de medel som finns tillgängliga - och som ni nämner - inte kan nå de missgynnade regionerna. För det är regioner där bristerna tar överhanden, och de bör likställas med sådana regioner där vi arbetar i ett partnerskap, där det i princip råder brist på allting. Därför undrar jag om ni inte kan undersöka möjligheten att politiken med mikrokrediter, som har gett resultat för partnerskapet, kan tillämpas bland kvinnor i starkt missgynnade regioner, där de har alla odds emot sig. Jag känner väl till de program ni nämner. Jag kan försäkra er om att vi med hjälp av dessa inte når dit där behoven är som störst. Med hjälp av strukturpolitiken - som jag är väl förtrogen med - och med Leader och utvecklingen på landsbygden kan vi inte, vilket behövs, främja sysselsättningen bland kvinnor i de missgynnade regionerna. Därför ber jag att ni undersöker möjligheten att en politik med mikrokrediter tillämpas.  Kommissionären instämmer och lovat att lägga Izquierdo Rojos anförande på minnet.  Fråga nr från : Angående: Kommissionens planer beträffande presenterandet av ett nytt socialt handlingsprogram Det är angeläget att kommissionen snarast presenterar ett nytt socialt handlingsprogram vari en konkret plan redovisas, inklusive tidtabell för genomförande för såväl det lagstiftande arbetet inom området för social trygghet som initiativ till ramavtal inom ramen för den sociala dialogen. Kan kommissionen redogöra för sina konkreta avsikter vad gäller framläggandet av ett nytt socialt handlingsprogram?  Jag räknar med att det nya programmet för kommissionens socialpolitik under nästa femårsperiod kommer att vara färdigt i slutet av sommaren år För att detta program skall bli färdigt och för att vi skall kunna presentera det, bör vi först slutföra överläggningarna med parlamentet, med arbetsmarknadens parter och med de icke-statliga organisationerna. Det är en diskussion som börjar nu, men vi bör ta hänsyn till resultaten från Lissabonmötet. Vid Europeiska rådets möte i Lissabon görs ett nytt försök att ta itu med frågan om den sociala utslagningen, den sociala utslagningens samband med informationssamhället, med den ekonomiska politiken och med reformerna. Dessa resultat kommer att vara mycket viktiga för den slutliga utformningen av kommissionens sociala program. Jag har redan tidigare nämnt för Europaparlamentet att ett möte mellan parlamentet och kommissionen kommer att hållas efter Lissabonmötet för att diskutera alla aspekter i fråga om den slutliga utformningen av det sociala programmet för perioden -  Det är klart att ett kommande socialt handlingsprogram skall ta hänsyn till utvecklingen, t.ex. inom informationsteknologin, och vara ett modernt socialt handlingsprogram i tiden. Men kan ni också bekräfta det som jag tar upp i min fråga, nämligen att programmet kommer att få en sådan utformning att vi får en konkret tidtabell för de olika typer av lagstiftning på det sociala området, som kommissionen planerar, samt för de initiativ som kommissionen planerar när det gäller den sociala dialogen mellan arbetsmarknadens parter. Vi har ett behov av att se vilka konkreta alternativ kommissionen kommer att ta upp under den kommande perioden och vilka initiativ till avtal den kommer att ta.  Jag delar helt er uppfattning, för det första, om att man skall ta hänsyn till informationssamhället - det nämnde jag också. Den sociala utslagningen, kvinnoprogrammet, våra satsningar i fråga om de sociala trygghetssystemen, allt detta måste man nu betrakta ur det nya perspektiv som informationssamhället innebär. För det andra; för de initiativ som tas kommer det naturligtvis att finnas en tidsplan för genomförande och systematisk uppföljning. Det finns en punkt där jag inte kan göra några bindande uttalanden, och det gäller lagstiftningen på socialförsäkringsområdet. Som ni vet, omfattas denna inte av fördragets artiklar, dvs. fördraget innehåller ingen rättslig grund för socialförsäkringsområdet.  Eftersom frågeställaren är frånvarande bortfaller fråga nr  Fråga nr från : Angående: Handikappades möjligheter att ta del av den fria rörligheten inom EU I enlighet med artikel Amsterdamfördraget skall varje EU-medborgare kunna ta del av den fria rörligheten inom unionen. För personer med olika slags fysiska handikapp, i behov av särskilda transporter och personlig assistans, är dock denna fria rörlighet fortfarande mycket begränsad. Vilka åtgärder vidtar kommissionen för att underlätta de handikappades möjligheter på detta område?  Den november godkände Europeiska kommissionen ett åtgärdspaket för bekämpning av diskriminering. När det gäller detta paket och personer med funktionshinder, finns det ett direktiv, som går ut på att bekämpa diskriminering, speciellt på arbetsplatserna. Europeiska kommissionen tror att detta initiativ för bekämpning av diskriminering kommer att bidra till en högre sysselsättningsgrad för personer med funktionshinder och slutligen kommer att underlätta dessa personers fria rörlighet. Det är naturligtvis särskilt viktigt att personer med funktionshinder får tillgång till kommunikationer, myndigheter och alla slags inrättningar, så att personer med funktionshinder får möjlighet till fri rörlighet. Europeiska kommissionen har godkänt ett förslag till direktiv om specialbestämmelser för bussar, långfärdsbussar och andra fordon, så att dessa blir tillgängliga även för rörelsehindrade personer, inklusive rullstolsburna. Dessutom kan jag meddela att rådet den juni godkände en rekommendation om att införa en typ av alleuropeiskt parkeringskort för personer med funktionshinder, och syftet med rekommendationen är att hjälpa dem att röra sig fritt i alla medlemsländerna med hjälp av ett gemensamt parkeringskort, så att de kan utnyttja alla anordnade parkeringsplatser i Europa.  Jag tackar kommissionären för svaret. Min fråga rör i första hand handikappades möjligheter att passera gränserna i Europa. Det är en ganska dyr historia om man skall ta sig från Göteborg till någon plats i övriga Europa på semester eller på studiebesök om man sitter i rullstol och dessutom behöver ha med sig en personlig assistent eller medhjälpare för att klara av situationen. Jag är tacksam över att kommissionen har antagit en handlingsplan. Det är ju emellertid en förutsättning att det finns ekonomiska resurser och möjligheter att rent fysiskt komma över gränserna om man har ett funktionshinder. Det skulle vara intressant att höra om kommissionen också är beredd att avsätta ekonomiska medel för de personer som har funktionshinder, så att också de skall kunna ta sig längre ut i världen än dit rullstolen tar dem.  Jag nämnde kommissionens förslag till direktiv om att de allmänna kommunikationerna måste utformas så att de kan utnyttjas av personer med funktionshinder. Rådet har inte tagit ställning till förslaget, som är föremål för överläggningar. Jag anser att ett sådant strategiskt beslut kan fattas på europeisk nivå. Det är enligt min mening utomordentligt svårt med en specialinriktning för att lösa varje enskild persons transportproblem. Detta oavsett om det gäller specialprogrammen för utbildning, för ungdomar och kvinnor eller om det måste genomföras genom nationell politik.    Fråga nr från : Angående: Genomförande av direktiv //EG om utstationering av arbetstagare Direktivet om utstationering har ännu inte genomförts i Danmark trots att tidsfristen har löpt ut. Det lagförslag som lagts fram i folketinget innehåller inga bestämmelser som reglerar lönearbetsrättigheter enligt kollektivavtal. Enligt artikel i direktivet skall arbets- och anställningsvillkor vara i överensstämmelse med de "kollektivavtal som har ingåtts av de mest representativa arbetsmarknadsorganisationerna på nationell nivå och som gäller inom hela det nationella territoriet". En sådan användning av ett avtal utanför dess individuella område kan emellertid inte åläggas parterna utan stöd i lagen. Det finns därför två möjliga lösningar: antingen gäller direktivet inte i Danmark eller så innebär direktivet att Danmark måste införa allmängiltiga avtal. Kan kommissionen bekräfta att direktivet om utstationering inte gäller i Danmark beträffande "kollektivavtal" med "allmän giltighet" eftersom sådana avtal med allmän giltighet inte existerar i dansk rätt? Om inte, hur skall direktivet uppfyllas på denna punkt?  Europeiska unionens direktiv om utlandsplacering av arbetstagare innebär att samma arbetsvillkor som gäller för mottagarlandet också skall gälla för de utländska arbetstagare som placerats i detta land. Direktivet innebär att två regelsystem kan tillämpas: antingen mottagarlandets lagstiftning eller de kollektivavtal som tillämpas generellt inom en viss bransch. Eftersom Danmark inte har ett system som innebär att kollektivavtal upphöjs till allmänt gällande regler, måste man vid tillämpningen av lagstiftningen räkna med att inte bara lagstiftningen om arbetsvillkor utan också de allmänt tillämpliga kollektivavtal som slutits av de mest representativa organisationerna gäller för de utlandsplacerade arbetstagarna. Enkelt uttryckt kan man alltså säga att Danmark har två alternativ; antingen att stifta lagar eller också att välja ut ett kollektivavtal och ge det status av lag. Det förs en diskussion mellan Europeiska kommissionen och Danmark, och vi räknar med att Danmark skall meddela när detta direktiv har införlivats i dess nationella lagstiftning. Danmarks tidsfrist för att besvara kommissionens frågor löpte ut den december Vi har inte fått något svar. Vi avvaktar för att se vilka steg som kommer att tas i fortsättningen.  Tack för ett mycket tydligt svar som - om tolkningen stämmer - innebär att direktivet om utstationering medför en skyldighet för danska staten att inrätta ett system med allmänt användbara avtal. Det är ett mycket tydligt svar, men det är också ett svar - vilket jag måste göra er uppmärksam på - som ställer de danska organisationerna, den danska regeringen och det danska folketinget i en politiskt sett mycket, mycket svår situation, eftersom det är känt att det finns några grundläggande problem i förhållandet mellan den danska modellen som i hög grad bygger på kollektiva avtal, och den kontinentala modellen som förutsätter lagstiftning. Den oenighet och korrespondens som ni, fru kommissionsledamot, hänvisar till, rör ju först och främst ett annat direktiv, dvs. arbetstidsdirektivet, men nu kan vi alltså se fram emot en ny uppmaningsskrivelse och kommande domstolsförhandlingar som ett resultat av att den danska regeringen inte kommer att, eller uttryckligen har meddelat, att man inte har för avsikt att genomföra lagstiftning och tillämpa allmänt användbara avtal.  För det första; vi försöker inte ändra systemet vare sig i Danmark eller i något annat land. Som jag svarade tidigare, finns det alltid problem när det gäller tolkningen av Europeiska kommissionens direktiv, dels därför att de är mycket allmänt hållna, men dels också därför att systemen skiljer sig mycket mellan de olika länderna. När det gäller er fråga, kan jag säga att det konkreta problemet inte bara gäller Danmark. Det är inte bara Danmark som har olösta frågor. Fem länder har införlivat direktivet i sin nationella lagstiftning, och i de övriga pågår diskussioner. Det har förts diskussioner mellan kommissionen och den danska regeringen men också de andra regeringarna, därför att man måste hitta den bästa metoden för att utlandsplacerade arbetstagare i Danmark skall omfattas av beslut som fattats på europeisk nivå av alla medlemsländerna. Vi räknar med att både Danmarks och ytterligare nio länders regeringar skall vidta åtgärder i denna riktning.  Tack fru kommissionär för det engagemang ni har visat. Ni har lyckats uppnå dagens mål: att besvara samtliga frågar. Vi gratulerar er till detta. Eftersom tiden för frågestunden med frågor till kommissionen är över, kommer frågorna nr och att besvaras skriftligen. Jag förklarar härmed frågestunden avslutad.  Ansvarsfrihet Nästa punkt på föredragningslistan är betänkande av van der Laan för budgetkontrollutskottet om beviljande av ansvarsfrihet för kommissionen och om avslutningen av räkenskaperna för Europeiska gemenskapernas allmänna budget för budgetåret - C-/, SEK - C-/, SEK - C-/). Kommissionären är ännu inte här, men jag hoppas och antar att hon kommer om ett par minuter. Jag vill föreslå att vi börjar trots detta, och hoppas att kommissionären, om hon fortfarande är kvar på sitt kontor, kan lyssna till talet, i synnerhet föredragandens tal.  Herr talman! Fru Schreyer har säkerligen ett mycket gott skäl för att inte vara här, för annars skulle hennes frånvaro vara oförlåtlig. Jag skulle vilja börja med att tacka mina kolleger för deras medverkan till detta betänkande. Det skulle inte ha varit vad det är i dag utan denna samarbetsanda. Herr talman! I början av förra året sköts beviljandet av ansvarsfriheten för upp, eftersom parlamentet omöjligen kunde bevilja ansvarsfrihet åt en avgående kommission som inte skulle kunna åta sig förpliktelser för framtiden. I sin resolution hävdade parlamentet att ansvarsfrihet skulle kunna beviljas först efter det att vi fått seriösa, långtgående reformförslag från den nya Europeiska kommissionen. Detta betänkande läggs nu fram vid en avgörande tidpunkt, omedelbart före Kinnocks reformer. Det är en utmärkt chans för parlamentet att sätta en långtgående reformstämpel på dessa planer. Redan under förarbetet har det visat sig att kommissionen på grundval av de första utkasten kommit med mycket viktiga löften. Vi krävde en föreskrift för "angivare", och en sådan har kommit. Parlamentet ville ha en åtskillnad mellan ekonomistyrning och revisionsfunktioner. Den har vi redan uppnått. Parlamentet kräver en uppförandekod för kommissionärer och kabinett. Även det har vi fått. Parlamentet bad kommissionen att avstå från sina överdrivna förmåner. Även detta har de gjort. Samtidigt har kommissionen förpliktigat sig att samarbeta med parlamentet på området SEM- Man kommer också att se över kontoren för tekniskt bistånd för att vidta grundläggande förändringar. Detta är några goda första steg som visar att, om parlamentet så vill, förändringar inte bara är möjliga utan också snabbt kan omsättas i handling. Vi vill dock ännu mer. Kommissionen måste nu komma med ett ambitiöst och långtgående reformprogram. Det är inte bara nödvändigt för en oklanderlig offentlig förvaltning; det är en conditio sine qua non för att återställa förtroendet hos medborgarna i Europa. Vi kräver nu tydliga löften av Europeiska kommissionen på följande punkter. För det första måste parlamentet få fullständig tillgång till kommissionens samtliga handlingar. Detta står visserligen i motsats till att vi internt snabbt måste nå en uppgörelse för att kunna garantera sekretessen för känsliga dokument. I samband med inhämtande av information skulle jag vilja göra kommissionen uppmärksam på att vi är mycket oroliga över de preliminära planer som föreligger om allmänhetens tillgång till handlingar. Om det aktuella utkastet kommer att gå igenom är det ett oerhört steg tillbaka jämfört med i dag. Det måste bli slut på en situation där finansiellt starka organisationer med representanter i Bryssel kan komma åt information men inte de vanliga medborgarna. Det får inte heller vara så att en offentlig institution innehar copyright till offentliga handlingar. Vidare vill vi ha tydliga arbetsbeskrivningar för varje europatjänsteman så att en tjänsteman har dessa samvetsskäl och lättare kan opponera sig mot uppdrag som är oetiska eller olagliga. Vidare måste det vara så att när revisionsrätten upptäcker att en brist uppträder inte bara ett år utan två år efter varandra bär förvaltningen ansvar för detta, och sådant skall även kunna gå ut över en karriärplanering. Slutligen måste vi naturligtvis också ha ett bättre samarbete mellan Europeiska revisionsrätten och dess nationella motparter. Parlamentet kräver också av kommissionen att den den mars i år kommer med en första skiss för reformeringen av den externa biståndspolitiken. Det får inte längre vara så att Europa visserligen är en ekonomisk makt men att vi inte har något politiskt inflytande därför att vi, när det kommer till kritan, inte kan erbjuda någon effektiv hjälp till områden som verkligen är i behov av sådan. Som exempel på detta nämner jag Gaza. Det är oacceptabelt att kommissionen färdigställde ett sjukhus och att det ända fram till den dag som i dag är inte har legat en enda patient i det. Herr talman! Sedan har ansvarsfriheten fått en tung politisk betydelse. Det är ett av de starkaste maktmedlen som parlamentet har, och därför måste det användas med försiktighet. Därför kommer vi med all sannolikhet att bevilja ansvarsfrihet i morgon. Vi avhänder oss dock inte detta vapen utan att också placera ut en tidsinställd bomb. Ansvarsfriheten för kommer nämligen att beviljas först när alla de ekonomiska oegentligheter som revisionsrätten upptäckt har lösts. Slutligen, denna ansvarsfrihetsrapport riktar sig naturligtvis också till kommissionen. Men det hindrar inte att också Europaparlamentet måste får ordning på torpet internt. Så länge vi inte har någon stadga är vi inte trovärdiga som unionens reformeringsmotor. Reformerna av de europeiska institutionerna är ett nödvändigt villkor för att kunna bygga vidare på Europa. Det enda sättet att få ett handlingskraftigt och rättvist Europa är att också se till att det är öppet och demokratiskt. Alla institutioner måste nu slå sig ihop för att tillsammans arbeta för ett sådant Europa.  . Herr talman! Utskottet för industrifrågor bestämde sig för att upprätta ett betänkande om ansvarsfrihet för trots att vi inte särskilt har ombetts att göra det. Vi gjorde detta eftersom vi tyckte att vi borde inleda denna mandatperiod på det sätt vi har för avsikt att fortsätta den, det vill säga genom att se till att vi tar väl hand om skattebetalarnas pengar i Europa. Under vårt arbete på detta betänkande stod det klart att det finns kvarhängande problem inom de utgiftssektorer som ligger i vår budget. De är inte unika för och verkar ha två röda trådar. Den första är kommissionens tendens att ge sig in på mycket ambitiösa program, särskilt i tredje världen, utan att tillräckligt ha utvärderat de praktiska detaljerna kring genomförandet och utan ordentlig resurstilldelning. Den andra gäller allvarliga administrativa brister hos kommissionen, särskilt vad beträffar samordningen mellan avdelningar och hanteringen av externa kontakter. Jag vet att alla institutioner har del i ansvaret för kommissionens ökade arbetsbörda och för en del av resursbristen. Det kan inte ursäkta allt det vi har stött på. Europas medborgare förväntar sig att de europeiska institutionerna administreras ordentligt och det gör de rätt i. Det är därför jag vill upprepa min kollegas kommentarer om vikten av den reformprocess som herrar Prodi och Kinnock har lovat Europas folk. Att döma av det jag har sett av reformprocessen ser det bra ut. Jag såg några av Kinnocks papper i dag och jag hörde en del av det han hade att säga. Jag är full av tillförsikt om att vi och Europas politiker kommer att få den slags reform vi behöver om vi stöder honom. Men vi behöver denna reformprocess. Många av de generella punkter som tas upp i vårt utskotts betänkande omfattas av van der Laans betänkande. Det är ett utmärkt betänkande och vi bör alla gratulera henne till det. Jag tycker att man verkar ha hittat alla de ömma punkterna utan att betänkandet bara blir en uppsättning detaljer, som några av de gamla betänkandena. De grupperas samman och detta är mycket viktigt. Jag skulle vilja fästa er uppmärksamhet på två frågor. Den ena är kärnkraftssäkerhet i Östeuropa. Vi måste få ordning på detta. Den oberoende expertkommittén sade att kommissionen inte skötte detta ordentligt. Vi måste råda bot på detta. Den andra punkten gäller granskningsmekanismer. Vi behöver ha material från kommissionen som vi kan använda som hjälp vid granskningen av utgifterna. Vi behöver ordentlig information som lämnas på rätt sätt och vi måste alla ta hela denna process mycket mer på allvar än vi har gjort hittills. Den har betraktats som en byråkratisk process som skulle göras så snabbt som möjligt med så liten tidsåtgång som möjligt. Jag hoppas att kollegerna i denna kammare kommer att stödja skälen för ansvarsfrihet för och att samtidigt kommissionen kommer att driva på reformprocessen som borde ha genomförts för länge sedan. Det är enda sättet att skapa en ny kultur i kommissionen och samtidigt återställa allmänhetens förtroende.  Herr talman, kära kolleger! Parlamentet måste nu fatta beslut om den ansvarsfrihet som den maj förra året förvägrades kommissionen för budgetåret Mot denna för EU verkligt historiska bakgrund måste vi därför fråga oss: Vilka ändringar har skett? Vad har förbättrats? Vad skulle i dag försvara att man beviljar ansvarsfrihet? För det första har vi - i varje fall delvis - en ny kommission. Vi har fått en mängd avsiktsförklaringar och tillkännagivanden om reformer, alltsammans föga konkretiserat. Hittills bortser man från skapandet av en uppförandekod för kommissionsledamöter och kabinett. Jag har också under förmiddagen tagit del av Schreyers utläggningar om överklagandet mot de båda bankerna och stödet för att skapa ett straffrättsligt skydd för EU:s ekonomiska intressen. Också detta är positiva tecken. Men man måste medge att de inte kostar kommissionen särskilt mycket. Kommissionen har varslat om att man skall lägga fram reformprogrammet till februari Nu är tillkännagivanden och avsiktsförklaringar en sak, och genomförandet av givna löften en annan. Kommissionens ansträngningar kan man emellertid bara bedöma med hjälp av konkreta resultat, eftersom man bara på så vis kan rätta till den enorma brist på förtroende bland medborgarna som EU har drabbats av på grund av inkonsekvenser och manipulationer. Den summering som vi alltså kan göra sedan i maj talar inte på något övertygande sätt för ett beslut om ansvarsfrihet. Om kommissionen trots detta medges ansvarsfrihet för budgeten så sker det genom att vi garanterar den ytterligare ett stort förskott av förtroende. Huruvida våra medborgare, med tanke på de svåra överträdelser som begicks av den gamla kommissionen och som naturligtvis betungar den nya kommissionen, över huvud taget kan uppbringa någon förståelse för ett sådant förnyat förtroendeförskott från den demokratiskt valda kontrollinstansen, parlamentet, är en helt annan sak. Härtill kommer, och det är ändå viktigt för det allmänna intryck som befolkningen får, att revisionsrätten hittills - så vitt jag vet - ännu inte kunnat avge någon positiv revisionsförklaring sedan detta instrument infördes. Jag förespråkar likväl ansvarsfrihet för och ber också kollegerna om ett positivt beslut, eftersom man därigenom tar ett tydligt steg och visar att man börjar på nytt, och även ger den nuvarande kommissionen en synlig chans att börja på nytt och få bukt med det erkänt svåra arvet. Det betyder å andra sidan att alla oriktigheter och bedrägerier även i fortsättningen måste iakttas och klaras upp fullständigt. Om kommissionen nu medges ansvarsfrihet för år får detta inte på något sätt uppfattas som om det förgångna är urskuldat eller som ett frikort för framtida bristfällig ekonomisk hushållning. För när pengar kommer med i spelet tar som bekant vänskapen slut. Det är ett talesätt som gäller för medborgare såväl som för europeiska institutioner. Och vänskapen, dvs. i det här fallet förtroendet för tillförlitligheten i de europeiska instansernas arbete, är i dag mer nödvändig än någonsin. I synnerhet kommer EU:s förestående utvidgning med staterna i Central- och Östeuropa att föra med sig vittgående problem och belastningar även för de inre strukturerna och förvaltningsprocesserna. En kommission som skakas av ekonomiska skandaler skulle mycket snabbt kunna bli till en lekboll för intressen och mål, som sannerligen inte står på Amsterdamfördragets lista. Tyvärr har problemen i det förgångna, i synnerhet under det år rapporten gäller, särskilt uppträtt inom de stödområden som i och med utvidgningen tilltar i betydelse, exempelvis strukturfonderna och insatserna från kontoren för tekniskt bistånd. Detta otillbörliga agerande måste snarast upphöra, eftersom vi inte av de nya stater som ansluter sig kan begära något som vi, de gamla medlemsländerna, inte själva iakttar. Det är inte heller någon lösning när kommissionen och medlemsstaterna växelvis pekar finger åt varandra och ömsesidigt ger varandra skulden. Som föredragande för budgeten för vill jag redan nu meddela att jag under de närmaste veckorna och månaderna kommer att mycket noga iaktta hur och om kommissionen genomför sina reformförslag och hur den utformar sina förbindelser med parlamentet på just detta område.  Herr talman! Jag är säker på att kommissionen kommer att bli lättad över att höra att ansvarsfriheten för troligen inte kommer att få samma konsekvenser som ansvarsfriheten för vilken, som ni alla är så väl medvetna om, ledde till att Santer-kommissionen tvingades avgå. Socialistgruppen kommer att rösta för ansvarsfrihet. Jag är säker på att ni blir lättade av att höra också detta. Men därmed inte sagt att vi är nöjda, därmed inte sagt att allt är rosenrött. Det står klart att en radikal omvälvning av kommissionen borde ha gjorts för länge sedan. Detta betyder emellertid att vi erkänner att de åtgärder man vidtar går i rätt riktning. Jag vill bara skissera några av de frågor där vi socialister har föreslagit ändringar. Vi hoppas att dessa kommer att bifallas eftersom de är viktiga på grund av sin inverkan på den kommande reformen. För det första tjänstemännens immunitet: denna bör upphävas om och när en nationell åklagare så begär. Vi måste göra det mycket lättare att åtala tjänstemän som har gjort sig skyldiga till bedrägeri och korruption. Det är avgörande att man noterar att kommissionen allt för ofta har underlåtit att genomföra de reformer som revisionsrätten har rekommenderat. Det finns skäl till att rättens rapport finns, det finns skäl till vårt svar och det är viktigt att det följs upp. Jag hörde just att kommissionen kommer att inrätta en arbetsgrupp för revisionsuppföljning. Så även om vi inte hör någonting mer vet vi att det går åt rätt håll vad beträffar de reformer vi vill ha. Allt för ofta har vi lagt fram rekommendationer och de har inte lett till någon åtgärd, trots att ni väldigt ofta har sagt att ni skulle handla i enlighet med dem. Vi vill se denna uppföljning i mycket större utsträckning i framtiden. Den andra frågan är tillgången till konfidentiella handlingar. Vi har tidigare haft problem i fråga om vår skyldighet att ta ställning till ansvarsfrihet eftersom vi inte har haft tillgång till de handlingar vi borde ha haft. Vi inser att även vi har ett ansvar här, att om vi får handlingar måste vi tillse att sekretessbelagda handlingar verkligen förblir sekretessbelagda. Vi har lagt fram ett ändringsförslag om detta. En fråga som man hänvisar till i van der Laans betänkande är hela frågan om sjukhuset i Gaza. Situationen där är helt oacceptabel. Vi kommer inte att tolerera den mycket längre och vi vill att man omedelbart agerar i denna fråga. Jag skulle vilja gratulera Lousewies van der Laan. Vanligtvis bryr jag mig inte om att gratulera människor, men jag tycker att hon har producerat ett mycket övertygande betänkande och förtjänar vårt tack.  Herr talman, kolleger, fru kommissionär! Låt oss vara ärliga; vi befinner oss i en något märklig situation. Vi diskuterar ansvarsfrihet för ett år som ligger bakom oss, men vi diskuterar också kommissionens ansvar. Jag vill ta upp de problem som fortfarande ligger i skyhöga travar på vårt bord. Bedömningen i fråga om att bevilja ansvarsfrihet eller inte hänger också i viss mån samman med var man lägger den största tonvikten. Det handlar om en kommission som inte längre sitter kvar. Det är en ny kommission. Då är det logiskt att bevilja ansvarsfrihet, för vad kan den nuvarande kommissionären förebrås för när det handlar om året ? De problem som är aktuella finns fortfarande kvar, och då börjar man att tvivla. Vi måste nu fatta ett beslut om kommissionens goda föresatser, men det föreligger fortfarande ingen strukturerad översikt över dessa goda föresatser. Kinnock kommer med sitt förslag nästa månad. Det väntar vi allesammans med spänning på, men vi har ännu inte den kunskapen när vi nu måste fatta beslut om ansvarsfrihet. Det är tydligen ett dilemma som föredraganden också har brottats med. Detta dilemma är ännu mer vidsträckt än de områden som jag nämnde. Det handlar till exempel om kommissionens löften. De ser i sig bra ut. Jag har läst ett antal av Kinnocks dokument, och de har vi fullt förtroende för. Men jag ger två exempel på varför det inte är självklart att de goda föresatser som kommissionen nu gett uttryck för kommer att leda till ett gott resultat. Offentligheten, sekretessbelagda handlingar. Detta togs också upp av föregående talare. Det cirkulerar nu ett dokument, inte på låg nivå utan på hög nivå i kommissionen, varvid offentligheten för dokument inte utökas utan helt enkelt upphävs. Ett exempel på att ett vackert löfte inte automatiskt kommer att leda till ett gott resultat. Det gäller också för "angivarna". Kinnock har också ägnat dem några vackra ord, men samtidigt är det fullständigt otydligt, just nu när vi skall fatta beslut om detta, vad som till exempel händer med "angivare" som inte får någon chans internt utan som vill gå ut, till pressen, till parlamentet. Det har fortfarande inte kommit något svar på den sortens avgörande frågor på det området. Det råder således tvivel, just nu när vi skall fatta beslut om detta, om dessa löften från kommissionen är tillräckligt kraftfulla. Detta gäller också till exempel för de mycket konkreta projekt som utskottet för industrifrågor har tagit upp. Jag anser att kommissionen och Kinnock måste komma med goda föresatser, med goda planer för personalpolitiken, för den ekonomiska förvaltningen, men varje kommissionär som nu är ansvarig för ett område med allvarliga brister i det förflutna måste komma med goda planer för att förbättra situationen och inte med allmänna vackra förslag. För närvarande har vår grupp fortfarande förbarmande, tålamod med kommissionen eftersom den inte kan ställas till ansvar för många felaktigheter ur det förflutna, men detta tålamod är inte obegränsat. Det måste finnas tydliga framsteg i sikte. För närvarande förlitar vi oss på att kommissionen kommer med dessa goda förslag, men detta förtroende är inte automatiskt. Slutligen, herr talman, ansvarsfriheten var början till slutet för den förra kommissionen. Jag uttalar förhoppningen, men ännu starkare, jag vill egentligen kräva av den nuvarande kommissionen att ansvarsbefrielsen är inledningen till en verklig reformering av den ekonomiska politiken från kommissionens sida, för annars kommer denna ansvarsbefrielse inte att ha varit till någon nytta.  När man bedömer frågan om ansvarsfrihet för kommissionen, måste avgörandet grundas på vad som faktiskt hände under det aktuella budgetåret, i detta fall under år I vår grupp har vi svårt att se att den ekonomiska förvaltningen för år på något avgörande sätt var bättre än den för år Det året röstade vi mot ansvarsfrihet. I konsekvens med detta kommer vi att rösta mot ansvarsfrihet även för år Vi menar att denna vår bild bekräftas av revisionsrättens granskning. Det är både bra och nödvändigt att reformer har utlovats. Ännu så länge återstår det dock att infria de löften som givits, inte minst vad gäller öppenhet. Vi kommer därför att rösta för de krav på reformer som framförs i resolutionen, men mot att ansvarsfrihet beviljas.  Herr talman! För det första har jag bara positiva ord att säga om van der Laans mycket väl utförda arbete i samband med detta betänkande. Gruppen Unionen för nationernas Europa kan inte rösta för ett godkännande av räkenskaperna för budgetåret Betänkandet om s.k. ansvarsfrihet innehåller en omfattande och ytterst kritisk genomgång av räkenskaperna. Vi stöder dessa kritiska anmärkningar och därför måste jag konstatera att det verkar helt absurt mot denna bakgrund att acceptera ett godkännande. Det har inte varit möjligt för revisionsrätten att avge en revisionsförklaring om att de dispositioner som räkenskaperna omfattar är lagliga, och vi anser det vara ytterst problematiskt att vi som ledamöter av detta parlament skulle rösta för räkenskaperna utan att säkert veta om dispositionerna är lagliga. Majoriteten har beviljat ansvarsfrihet under förutsättning att den nya kommissionen genomför en rad reformer som skall se till att det vi erfarit under den förra kommissionens mandatperiod inte upprepas. Jag måste återigen säga att det handlar om en högst olycklig sammanblandning av den gamla kommissionens ansvar för budgetåret och den nya kommissionens ansvar för framtiden. Vi menar inte att den nya kommissionen under några omständigheter skall ha ansvar för den gamla kommissionens politik. Vi menar att det är felaktigt att tala om kommissionens ansvar som en institution. Bristerna fram till skall skyllas på de som då hade ansvaret och vi har ännu inte möjlighet att se om den nya kommissionen kan göra det bättre. I och med detta märkliga förfarande tar inte parlamentet chansen att placera ansvaret för dispositionerna under budgetåret där det hör hemma, dvs. hos den tidigare kommissionen. Det var års budget som fällde den tidigare kommissionen och års budget är precis lika betungande. Det finns inget skäl till att vi mot denna bakgrund skulle bevilja ansvarsfrihet. Vad gäller beslutet om avslutningen av räkenskaperna vill vi inte delta i omröstningen och slutligen vad gäller resolutionsförslaget vill vi betona de många korrekta godkännandena och rösta för.  Herr talman! Beslutet om ansvarsfrihet för budgetåret har skjutits upp, eftersom den kommission som beslutet vid den tidpunkten gällde hade trätt tillbaka och bara var en expeditionskommission. I dag föreslås det nu i van der Laans betänkande - som hon har lagt ned mycken flit på, och det bör man tacka henne hjärtligt för - att kommissionen medges ansvarsfrihet för budgetåret Man kan fråga sig varför den nuvarande kommissionen får ansvarsfrihet för hur den förra kommissionens skött sin ekonomi - Camre har just berört detta - framför allt som den förvägrades ansvarsfrihet för år Men så ligger det till. I och med att den nya kommissionen övertog mandatet är den också ansvarig för både goda och dåliga prestationer i det förflutna. Eftersom kommissionen till sitt system är ett kollegium och endast kan medges ansvarsfrihet i sin helhet, respektive kan få den uppskjuten eller förvägrad, spelar det inte heller längre någon roll att fyra förutvarande kommissionärer hörde till den tidigare kommissionen som hittills inte medgivits ansvarsfrihet, och nu åter är ledamöter i denna institution. Denna fråga skulle ha behövt ställas när den nya kommissionen tillsattes. Om parlamentet denna vecka röstar för budgetkontrollutskottets förslag och beviljar ansvarsfrihet, får kommissionen inte förstå detta som en check in blanko. Ty enligt min åsikt är den tredje delen i van der Laans betänkande den viktigaste, nämligen resolutionsförslaget. De villkor som samlats under åtta rubriker är väsentliga beståndsdelar av ansvarsfriheten, och vårt beslut utgår från att de uppfylls. Under processen med beviljande av ansvarsfrihet för åren därefter - är redan påbörjat - kommer parlamentet att mycket noga få lov att undersöka om det inte alltför snabbt gett kommissionen ett förtroendeförskott för år Det kommer genast att visa sig, när kommissionen lägger fram sitt reformprogram. Huruvida det då finns någon effektivitet, öppenhet och ansvar, liksom en uttalad informationsvilja gentemot den myndighet som beviljar ansvarsfrihet, kommer vi att granska när ansvarsfrihet för budgetåret skall beviljas.  Herr talman! Kollegan van der Laan rekommenderar att man beviljar ansvarsfrihet för budgetåret , och det uppfattar vi som en vänlig gest gentemot den nya kommissionen, så som föregående talare också har sagt. Denna ansvarsfrihet medges under förutsättning att kommissionen företar långtgående reformer står det i punkt i resolutionen. Men den som tror att världen efter avvisandet av ansvarsfrihet för nu åter är i sin ordning när man medger ansvarsfrihet för år , har fått saken om bakfoten! Jag anser att framför allt den frågan är obesvarad, hur långt den nya kommissionen faktiskt är beredd att underkasta sig och sina tjänstemän en kontroll från parlamentets och rättsväsendets sida. Ett exempel: En av de första frågorna som vi konfronterades med när vi just hade konstituerat oss i budgetkontrollutskottet var det s.k. Fléchard-fallet, alltså bedrägerier i samband med export av smör till dåvarande Sovjetunionen i början av -talet. Den januari beslutade höga tjänstemän i kommissionen att efterskänka företaget i fråga det straff det egentligen skulle ha haft, vilket rörde ett belopp om närmare miljoner euro. Detta innebar att man verkligen överträdde gällande gemenskapsregler. Vi fick reda på det först genom ett anonymt brev i slutet av Allt jag hittills hört av ledamöter i Prodis kommission kan sammanfattas på så vis att man ändå inte borde fortsätta att gräva i fall som ligger långt tillbaka i tiden, utan hellre se mot framtiden. Det upprörande här är att generaldirektörer och direktörer, som på sin tid var delaktiga, oskyldigt förklarar för en att protokollet från det avgörande sammanträdet den januari tyvärr försvunnit på oförklarligt sätt. Det sägs ha funnits inte bara ett exemplar av det, utan flera. Varje deltagare skulle ha fått ett exemplar, men alla vore tyvärr omöjliga att återfinna, alla! När man får höra detta kan man inte längre säga: Låt oss glömma det! Detta är en händelse som måste finnas med på listan över interna fall som bör undersökas av OLAF, men som såvitt jag vet fortfarande inte finns med där. Men detta hör också till de händelser som borde meddelas de ansvariga rättsliga myndigheterna, ty när allt kommer omkring är det inte något gentlemannabrott när man ser till att underlag och protokoll försvinner, utan uttryckligen straffbelagt i artikel i den belgiska strafflagstiftningen. Jag vill bara säga att vi inom ramen för ansvarsfrihetsförfarandet för budgetåret säkert kommer tillbaka till detta.  Herr talman! Vi minns alla att parlamentet beslöt att skjuta upp ansvarsfriheten för budgetåret i avvaktan på åtaganden från den nya Europeiska kommissionen om interna reformer. Som svar på detta har kommissionen gjort olika åtaganden och har helt klart fattat många beslut om reformer. I rättvisans namn måste man säga att den nye ordföranden Prodi och hans lag verkligen har förbundit sig att genomföra de mekanismer för ekonomisk kontroll detta parlament har lagt fram. Reformeringen av Europeiska kommissionen måste dock nu ses mot bakgrund av den debatt som kommer att äga rum inför den kommande regeringskonferensen och reformeringen av olika politiska områden och initiativ inom EU. Dagens EU-fördrag kommer att ändras för att till exempel säkerställa att utvidgningen kan lyckas. Jag tvivlar inte på att ytterligare reformer av EU:s institutioner kommer att analyseras i denna debatt. Men ur de små medlemsstaternas perspektiv är det viktigt att Europeiska kommissionen reformeras på ett sätt som säkerställer att små medlemsstater fortfarande är företrädda i kommissionen.  Herr talman! Nu får kommissionen sin ansvarsfrihet för budgetåret , men i realiteten förtjänar de den inte. År lyder under den gamla kommissionen och därför menar den nya att den inte kan ta på sig ansvaret. Det är korrekt att genomförandet av budgeten för år härrör till den gamla kommissionen, men den nya kommissionen har i gengäld åtagit sig att rensa upp efter de gamla skandalerna och jag måste erkänna att jag inte är särskilt imponerad. Mentaliteten från förr då man skulle sopa allt under mattan och ställa upp för sina vänner, existerar tyvärr alltjämt. Det finns vissa som menar att vi är bättre betjänta av att begrava gamla synder och börja på ny kula. Jag anser att vi inte kan börja på ny kula om vi inte först rensar upp ordentligt. Jag avser här i synnerhet de gamla skandalerna i ECHO. Det gör mig mycket irriterad att det är så svårt att få ut handlingar om frågan. Jag är föredragande för ECHO i budgetkontrollutskottet och det kommer att bli mycket svårt för mig att utföra mitt arbete om inte kommissionen ger mig den nödvändiga informationen. Utifrån ser det ut som om kommissionen har något att dölja. Mina undersökningar tyder dessvärre också på att så skulle kunna vara fallet. Kommissionen lägger inte alla kort på bordet och återupptar alltså sin hävdvunna praxis. Det var denna praxis som ledde fram till kommissionens fall. Jag kan därför fullständigt stödja uppmaningen att parlamentet skall ha tillgång till alla handlingar. I annat fall kan vi inte utföra vårt arbete.  Herr talman, fru föredragande, mina damer och herrar ledamöter! Jag hoppas att jag kan besvara frågan med ja om vi förtjänar att beviljas ansvarsfrihet. Tillsammans med revisionsrättens rapport utgör ju ansvarsfrihetsförfarandet när det gäller budgeten den information skattebetalarna erhåller om huruvida och i vilken utsträckning budgetmedel har använts på ett sparsamt sätt och i enlighet med de politiska prioriteringarna, var fel har begåtts, men framför allt också vilka åtgärder som vidtagits med anledning av det. Att förfarandet med ansvarsfrihet inte betraktas som rutin av Europaparlamentet, utan behandlas mycket noga, det känner allmänheten till, och det vet också kommissionen sedan i fjol, när ansvarsfrihet förvägrades, vilket ledde till att den gamla kommissionen avgick. Med dagens debatt om ansvarsfrihet för budgetåret går därför en lång process mot sitt slut. Den omfattade nästan alla viktiga frågor som kommissionen i vidaste bemärkelse ägnar sig åt. Van der Laans betänkande berör alla dessa instrument. Betänkandet är mycket ambitiöst. Det koncentreras på de reformsteg som inletts, och framför allt på dem som måste påbörjas. Kommissionen delar föredragandens ambitiösa inställning. Jag vill gratulera er, fru van der Laan, till detta verkligen mycket ambitiösa betänkande. Jag vill nu gå in litet närmare på några punkter i betänkandet. För det första på frågan som med all rätt intar en mycket framskjuten ställning, nämligen frågan om användning av externa resurser för vissa uppgifter. Vi har diskuterat detta mycket utförligt i utskottet, även inom ramen för budgetförfarandet för år Kommissionen har lovat parlamentet att mycket snart vidta åtgärder här. Vad gäller kontoren för tekniskt bistånd spelar utrikespolitiken den största rollen. Min kollega Chris Patten inrättade tillsammans med de andra kommissionärerna, som är ansvariga för utrikespolitiken, redan i slutet av förra året en Review-grupp, som mycket snart skall gå igenom nuvarande kontor för tekniskt bistånd med tanke på deras uppgifter, och granska vilka som i framtiden bör få en annan form. Gruppen har föresatt sig att kort efter att hela reformpaketet lagts fram också komma med speciella förslag för detta utrikespolitiska område. Det kommer troligen inte att bli möjligt för kommissionen att redan den mars lägga fram ett detaljerat förslag om denna speciella punkt, men, hoppas vi, mycket snart därefter. Ni hade hänvisat till totalkonceptet i ert betänkande. Detta totalkoncept är en beståndsdel i reformpaketet. Men jag ville också nämna att konkreta åtgärder förbereds för detta utrikespolitiska område - även i enlighet med Bourlanges betänkande. Andra krav i betänkandet syftar till att öka insynen. Även här vill jag försäkra att ni där berör en av de reformer som kommissionen syftar till. Den vill vara en öppen kommission, som möjligen inskränker informationen gentemot er kammare när det gäller intressen som måste skyddas. Jag hyser tillförsikt för att dessa frågor kommer att kunna regleras i det interinstitutionella avtalet. Kommissionen kommer även att förbättra informationsnivån på sina räkenskaper, utöver existerande rättsliga förpliktelser, som krävs av er och revisionsrätten. Redan vid debatten om revisionsrättens rapport lovade jag att jag tar upp denna punkt, som också finns med här i betänkandet, nämligen att göra en systematisk follow-up, eftersom jag anser att det är nödvändigt. Kommissionen har på mitt förslag redan beslutat ge revisorerna i uppdrag att redan i bokföringen för år ta hänsyn till revisionsrättens kritik, nämligen att i bokföringen föra förskottsbetalningar separat, så att denna information finns till hands. Bekämpningen av bedrägerier skall förstärkas ytterligare. Vi har också redan under förmiddagen kort diskuterat OLAF. Den i budgeten upptagna ökningen av personalen vill jag nämna än en gång. Fru Stauner, det överklagande jag nämnde i förmiddags har ju inte bara utlovats, utan redan lämnats in. Jag tror att detta också visar att kommissionen inte är beredd att acceptera att vissa institutioner vill undandra sig dessa bestämmelser som beslutats av parlamentet och rådet, utan de sträcker sig ju till alla institutioner inom Europeiska gemenskapen. Slutligen kräver ni också en förbättrad dialog, mer dialog med medlemsstaterna om nödvändiga förbättringar när man beslutar om gemenskapsmedel. Även här stöder jag era krav och kommer att hålla ögonen på att det genomförs i de fall där kommissionen berörs. Beträffande frågorna om sjukhuset i Gaza och det palestinska parlamentet kan jag meddela er att sjukhuset i Gaza kommer att vara öppet och stå till förfogande för läkarbesök från och med den juli, och för sjukhusvistelser från och med den oktober För det andra kommer kommissionen att till den mars informera Europaparlamentet om de framsteg som görs vad gäller sjukhuset och val av de consultants, som skall förbereda handlingarna för anbudsförfarandet för byggandet av det palestinska parlamentet. Alla reformåtgärder som jag har berört är delar av ett totalkoncept. Min kollega Kinnock kommer att lägga fram kommissionens helhetskoncept för er, och tala om de politiska prioriteringarna under denna mandatperiod, liksom om detaljkonceptet, med avseende på en konkret och framför allt kontrollerbar och förståelig tidsplanering. Genomförandet av dessa planer skall i sin helhet göra Europeiska unionen och dess institutioner mer slagkraftiga och öppna. Det är parlamentets uppgift, i synnerhet inom ramen för förfarandet beträffande ansvarsfrihet, att kontrollera kommissionens verksamhet. Kommissionen är sannerligen medveten om hur konkret och exakt Europaparlamentet genomför denna kontroll. Jag är desto gladare över att de inledda reformåtgärderna bedöms positivt av er, och att ni är beredda att besluta om ansvarsfrihet för budgetåret  Tack så mycket, kommissionär Schreyer!  Jag förklarar debatten avslutad. Omröstningen kommer att äga rum i morgon kl.  Åtgärder att vidta med anledning av den oberoende expertkommitténs andra rapport Nästa punkt på föredragningslistan är betänkande av van Hulten för budgetkontrollutskottet om åtgärder att vidta med anledning av den oberoende expertkommitténs andra rapport om reformering av kommissionen.  . Herr talman! Vid den här tiden förra året inrättade Europaparlamentet en oberoende expertkommitté med Middelhoek som ordförande, som skulle granska anklagelser om bedrägeri, nepotism och korruption i Europeiska kommissionen. mars offentliggjorde kommittén sin första rapport med slutsatsen att: "Det börjar bli svårt att hitta någon som har någon som helst ansvarskänsla". Bara några timmar efter det att rapporten hade framlagts tillkännagav ordförande Santer att hela hans kollegium avgick. Avgången markerade slutet på en bitter kamp mellan ett allt mer självsäkert parlament och en kommission som var befläckad av skandalanklagelserna. Sedan dess har situationen i Bryssel förändrats till oigenkännelighet. Ett nytt parlament med en ny vigör har valts och en ny kommission tillsatts. När den nominerade ordföranden Prodi talade i denna kammare juli förband han sig att beakta den andra rapporten från den oberoende expertkommittén för reformering av kommissionen fullt ut. Denna innehåller detaljerade rekommendationer och det är den vi diskuterar i dag. Den nya kommissionen har redan tagit viktiga steg bort från sitt gamla sätt att fungera. En uppförandekod för kommissionärer och deras kabinett har antagits. Som en symbolisk men betydelsefull gest har kommissionärerna frivilligt avstått från sin rätt till skattefria inköp av alkohol, tobak, bensin och konsumentvaror. Nya regler har tagits fram och förverkligats vad beträffar hur högre tjänstemän utses. Antalet avdelningar har minskats. Enligt min mening har kommissionen visat ett tydligt engagemang utan tidigare motstycke för förändring och detta skall de ha en eloge för. Det övergripande syftet med reformerna måste vara att skapa en stark, ärlig europeisk offentlig sektor som är rustad för att genomföra sina uppgifter på ett effektivt och kompetent sätt, en offentlig sektor där tjänstemännen har medel att genomföra sina uppgifter och hålls fullt ansvariga på alla nivåer, en offentlig sektor som känner igen och belönar det förtjänstfulla och uppmuntrar tjänstemännen att utveckla hela sin potential. För att uppnå detta måste vi agera på fyra områden. För det första måste den ekonomiska hanteringen och kontrollen inom kommissionen förbättras. Ett av de största problemen är att det saknas ett fungerande system för ekonomisk kontroll. Kommissionens generaldirektorat måste få ett totalansvar för sina egna kostnader, inklusive den ekonomiska kontrollen. Ett nytt oberoende revisionssystem måste införas. Generaldirektoraten måste offentliggöra sina egna årsberättelser så att problemområden tydligt kan identifieras och uppställa årliga mål för att minska bedrägerier och regelbrott. I utbyte för denna större självständighet måste cheferna göras fullt och personligen ansvariga för sitt agerande. Det är klart att övergången till ett sådant nytt system kommer att ta tid. Det kommer att krävas förändringar i budgetförordningen och parlamentet måste uttala sig om dessa förändringar. Men även om kommissionen måste se till att den följer fördraget och budgetförordningen under en övergångsperiod får inte detta bli en ursäkt för att inte göra någonting. Det finns ett trängande behov av förändringar i dag. För det andra måste kampen mot bedrägeri, misskötsel och nepotism intensifieras, främst genom att man skapar en kultur där de inte kan frodas. Detta kräver att kommissionärerna och de högre tjänstemännen statuerar klara exempel och erbjuder lämplig utbildning, och dessutom att de befintliga mekanismerna för att hantera bedrägerier förstärks. OLAF, kommissionens byrå som skapades tidigare i år, måste sättas under en oberoende europeisk allmän åklagares ledning, vars uppgift skall vara att förbereda åtal i nationella brottmålsdomstolar av kriminella handlingar som begåtts mot unionens ekonomiska intressen av ledamöter och tjänstemän i de europeiska institutionerna. Ett förslag kan läggas, ett förslag bör läggas, på grundval av artikel i fördraget senast vid halvårsskiftet. För det tredje måste det europeiska offentliga livet uppfylla högt satta normer. Den politiska kris som ledde till att kommissionen föll tidigare i år visade tydligt på behovet av otvetydiga uppföranderegler vars efterlevnad kan framtvingas. Ett antal koder har sedan införts. De måste utvärderas av parlamentet och bör göras juridiskt bindande. De europeiska institutionerna bör följa det exempel som ett antal länder har satt, i synnerhet Storbritannien, och tillsätta en kommitté för normer i det offentliga livet med mandat att ge råd om yrkesetik och uppföranderegler inom de europeiska institutionerna. Uppgiftslämnare som är i god tro måste skyddas. I slutet av förra året tillkännagav Kinnock nya åtgärder för att skydda uppgiftslämnare. Dessa måste genomföras utan dröjsmål. Även om sådana åtgärder aldrig kan bli ett alternativ till en god ledning måste det finnas en säkerhetsventil när någonting går fel. Det är avgörande att reformerna inte begränsas till kommissionen. Även parlamentet måste överväga behovet att förbättra sina interna regler, administrativa rutiner och ledningsutövning. Slutligen måste kommissionens personalpolitik moderniseras. Den är helt klart inte anpassad till kraven från en modern, multinationell organisation. Den sociala dialogen har ofta fungerat som en broms för reformer och borde ha setts över för länge sedan. Det måste bli mer attraktivt att arbeta inom de europeiska institutionerna. Allt för många unga, nya tjänstemän lämnar sina jobb efter bara några år. Förtjänster måste erkännas och belönas, specialutbildning måste bli ett sine qua non för befordran till högre befattningar. Befordringssystemet måste göras rättvisare och ges ökad insyn. Sist men inte minst måste löne- och förmånspaketet ses över. Det måste bli flexiblare och visa större ansvar för arbetsmarknadens villkor. Det måste befrias från vissa av sina mest förlegade beståndsdelar och man måste ta itu med den berättigade kritiken från allmänheten, som inte kan inse varför EU:s tjänstemän skall få utflyttningsbidrag i all oändlighet i ett Europa med öppna gränser eller betala skatter vars nivå ofta ligger långt under nivån i medlemsstaterna. Kommissionär Kinnock kommer att framlägga sitt meddelande om reformerna i morgon. Detta meddelande måste innehålla en klar tidtabell. Med en ny kommission och ett nytt parlament i full gång är incitamentet för reformer starkare än det någonsin har varit och förmodligen någonsin kommer att bli. Utvidgningen av unionen ligger bara några år framåt i tiden. Nu är det dags för Europa att göra rent hus och inpränta en ansvarskänsla - som de oberoende experterna kunde ha sagt - hos sina institutioner. I juni förra året gav väljarna i Europa en tydlig signal om att de är trötta på ändlösa historier om misskötsel och nepotism. Det finns ett mycket enkelt sätt att handskas med dessa historier. Låt oss avskaffa misskötsel och nepotism.  Herr talman! Jag hoppas verkligen att ingen missförstår mig och därför vill jag först av allt säga att jag naturligtvis är för en kamp mot bedrägeriet och att jag med kraft stöder alla lämpliga och nödvändiga reformer. Detta är en fråga som inte är enkel och som skulle behöva fördjupas betydligt mer, men jag kommer att nöja mig med att bara peka på enstaka punkter, bl.a. för att ni, om möjligt, skall bli medvetna om vad vi talar om. Experterna kan ge information och upplysningar, formulera uppfattningar och ge råd, men de har inte något politiskt ansvar gentemot sina väljare. I stället är det politikerna som måste undersöka vad de kan utnyttja i en expertrapport och vad man inte kan tillämpa i sin helhet i en anda av, som det ibland har verkat, självplågeri. Jag tror - låt mig bara nämna ett par punkter - att när det gäller ledamöterna i detta parlament så är det enbart parlamentet självt som kan agera och ingen annan, för om det inte var så, så skulle Europaparlamentets auktoritet och representativitet allvarligt hotas under de kommande åren och vår institution skulle inte utvecklas så som den borde. Det är minst lika viktigt att ingen skall kunna vägra lämna ut handlingar till Europaparlamentet och dess utskott. Moral, disciplin och sekretess när det gäller de frågor som delegeras skall vara något som avgörs av ledamöterna i detta parlament, och inte något som bestäms utifrån av någon annan. Låt mig understryka att det inte existerar någon europeisk lag, utan ett diversifierat rättssystem i de olika medlemsstaterna. Vi löper risken att delegera frågor som rör samma brott och som sedan kommer att bestraffas olika. Jag håller med om att man bör inrätta ett undersökningssystem, men jag är lika djupt övertygad om att man måste ge rätten att försvara sig samma möjligheter och samma ställning. Jag håller inte med om att man hur enkelt som helst skall kunna göra Europeiska gemenskapens tjänstemän till brottslingar: angiveri är en metod som inte hör hemma i det tredje millenniet. Avslutningsvis vill jag säga, herr talman, att från detta parlament bör utgå en tydlig signal om demokratiska principer: vi skall genomföra reformer som gör att parlamentet växer och som utvidgar dess befogenheter, inte som gör att det går tillbaka i utvecklingen.  Denna debatt om van Hulthens betänkande avslutar en av de mest traumatiska perioderna för de europeiska institutionerna sedan de skapades Europaparlamentets vägran att bevilja ansvarsfrihet och den definitiva vägran att bevilja ansvarsfrihet för års budget, den misstroendeförklaring som bordlades i denna kammare av olika skäl för ett år sedan och den första rapporten från den oberoende expertkommittén om reformering av kommissionen som ledde till kommissionärernas massavgång är nu europeiska folksägner. De av oss som var inblandade i dessa historiska händelser är väl medvetna om att inga av dessa omvälvningar skulle ha skett om vi inte hade agerat med parlamentarisk makt för att kräva förändringar i kommissionens sätt att fungera. Minns att ministerrådet, som är frånvarande igen denna debattkväll, beviljade ansvarsfrihet för - inte - samma dag som kommissionen avgick, mars. Nu har vi kommit till den andra rapporten från den oberoende expertkommittén, vilken vi redan har haft tillfälle att välkomna och kort debattera i september. Det viktigaste för oss i PPE är att tillse att allmänhetens förtroende för Europeiska kommissionen återställs. Ytterligare steg för att bygga ett starkt Europa kommer inte att tjäna någonting till om de europeiska folken uppfattar att det inte finns något lämpligt system för demokratisk kontroll av övernitiska tjänstemän. Inte under några omständigheter kommer vi att släppa i från oss de landvinningar vi har gjort under de senaste månaderna, vilka vi tror är till gagn för öppenheten och insynen. Det bekymrar oss därför att se skurarna av tillkännagivanden från kommissionen under de senaste veckorna där kommissionär Kinnock lägger olika policyförslag som skall ingå i en vitbok som snart kommer. Detta avslöjar en önskan att gå snabbt fram, men det ger också intrycket att kommissionen befinner sig i sändningsläge snarare än i lyssningsläge. Vår oro förstärks om det rykte som rapporterades för några dagar sedan stämmer - nämligen att kommissionen kraftigt vill begränsa parlamentets tillgång till information. Detta var när allt kommer omkring en av orsakerna till att den förra kommissionen föll. Har man inte lärt sig läxan? Vetskapen om att ramen för förhållandet mellan Europaparlamentet och Europeiska kommissionen ännu inte är framförhandlad ledde till att vi var oense med föredraganden när vi diskuterade hans betänkande i utskottet. Vi kunde absolut inte instämma i hans åsikt att det skulle vara förnedrande för parlamentet att ta fram detaljerade instruktioner om vad vi vill att kommissionen skall ta upp i sitt reformpaket. Ju mindre exakta vi är i våra resolutioner, van Hulthen, ju mer utrymme får kommissionen och era tidigare kolleger i rådet att göra vad de vill. Vi anser att det stora antalet rekommendationer i den oberoende expertgruppens rapport bör genomföras. Vi har, för PPE-DE-gruppens räkning, framlagt alla rekommendationerna i expertgruppens rapport för utskottet, och många av dem har nu tagits med i betänkandet vilket helt förändrar van Hulthens betänkande i utskottet. Vi har framlagt några ändringsförslag som föll i utskottet, särskilt vår önskan att uppförandereglerna skall ses över. Främst vill vi lägga in hänvisningen till förtjänster och ledarförmåga som ni, herr kommissionär, när vi hade vår utfrågning i september, accepterade skulle innefattas i dessa uppförandekoder, särskilt beträffande tillsättningar och befordran. När vi ser framåt vet vi att vi befinner oss i början av en lång process av kontinuerlig reformering av Europeiska kommissionen. Vi vill särskilt se att bilden av kommissionens tjänstemän som hårt arbetande och mycket kompetenta bekräftas av yttervärlden - ett rykte som har fördunklats av ett fåtal individers olämpliga uppträdande. Herr kommissionär, ni är säkert medveten om varför krisen uppstod eftersom ni var med i den förra kommissionen. I ett nötskal: programverksamhet bedrevs utan att det fanns tillräckliga personalresurser tillgängliga. Vi uppmanar er att ta tillfället i akt att fastställa det verkliga bemanningsbehovet för kommissionen på basis av den viktiga verksamhet den ansvarar för. Vår inställning i budgeten för var mycket klar i denna fråga. Vi kommer att vara vaksamma de närmaste fem åren för att säkerställa att de reformer som nu föreslås genomförs fullt ut och vi kommer att stödja ansträngningar att modernisera institutionerna. Men å andra sidan kommer vi inte att tveka att dra in vårt stöd vad gäller det finansiella eller annat om åtgärder skulle vidtas som inte överensstämmer med den öppenhet kommissionens ordförande Romano Prodi lovade innan han utsågs. Låt oss hoppas att vi kan undvika institutionella omvälvningar genom att föra en ständig dialog som från början utgår ifrån att parlamentet skall vara en jämställd partner i besluten om reformeringen av kommissionen.  Herr talman! Jag måste börja med att be om ursäkt för att jag inte kan vara tillnärmelsevis så dramatisk som Elles i min föredragning. Låt mig först tacka van Hulthen för hans betänkande. Det är ett utmärkt betänkande. Det skulle ha varit fel av parlamentet att okritiskt stoppa in varenda rekommendation från ett utomstående organ, för parlamentet bör ha en egen uppfattning om dessa frågor. Det är rätt att vi har ett fokuserat betänkande, vilket är vad van Hulthen har producerat. Tillåt mig att uppmana Elles att inte spänna vagnen framför hästen. Ja, socialisterna förlorade en hel del saker men de har inte gått igenom i plenum än och låt mig varna honom för att de kanske inte gör det i morgon. Jag skulle vilja tacka kommissionär Kinnock för alla hans ansträngningar hittills. Han har varit tydlig om att han har förpliktigat sig att genomföra en radikal förändring. Försöket att skapa och införa ansvar är centralt i detta. Det är klart att detta måste utvecklas på alla nivåer och att man måste uppfatta behoven på alla nivåer inom kommissionen. Det står klart att vi behöver en förändring av budgetförordningen. Detta är viktigt. Vi måste sätta stopp för att människor skyller ifrån sig på varandra. När fel uppstår inom kommissionen måste vi ställa någon till ansvar. Vi måste få försäkringar om att konsekvent underlåtenhet att sköta sina uppgifter skall leda till avsked. Detta är naturligt på andra håll, men tycks vara ett extremt radikalt förslag när det ställs till kommissionen. Vi kan inte fortsätta med en situation där inkompetens, misskötsel och bedrägeri kostar de europeiska skattebetalarna pengar och ger dem dålig service. Jag skall ge er ett exempel på detta. I revisionsrättens rapport för kostade en felberäkning av växelkurserna beträffande italienskt vin Europas skattebetalare mellan och miljoner brittiska pund. Det står klart att detta inte är acceptabelt. Vad hände med den person som var ansvarig för felräkningen? Vi behöver ett system som ger incitament och befordran och denna befordran skall ske på grundval av meriter. Vi inser att de flesta av tjänstemännen inom kommissionen arbetar extremt hårt. Men vi inser också att vissa rutiner är föråldrade. Vi ser fram emot att få läsa kommissionens hela förslag till reform och vi ser fram emot att utarbeta detaljerna jämsides med kommissionen för, trots det Elles just sade, har kommissionären gjort ett åtagande att diskutera det med parlamentet före den mars. Vi måste också inse att man inte skall kasta sten i glashus. Europaparlamentet har inte precis varit snövitt i sitt uppträdande under historiens gång. Vi har långt kvar innan vi är perfekta själva. Vår egen personalpolitik är förlegad. Vissa av våra arbetsrutiner behöver reformeras radikalt. Jag hoppas att Europaparlamentet kommer att hålla fast vid kommissionens rockskört i denna reformprocess. Vi godkänner förslagen om verksamhetsbudgetering. Vi inser att detta innebär disciplin från kommissionens tjänstemäns sida och vi inser också att vi har ett ansvar i parlamentet för disciplin när vi talar om negativa prioriteringar. Låt mig slutligen säga att kommissionen behöver arbeta på sina relationer med allmänheten. Europas skattebetalare behöver lugnas. Kommissionens öde, hela Europeiska unionens öde, beror på om denna reform kan genomföras. Detta är huvudfrågan, att dessa förslag genomförs.  Herr talman! Jag skulle vilja börja med att framföra mina komplimanger till föredraganden, herr van Hulten, för hans första betänkande. Jag beundrar honom särskilt för att modet inte svek honom när han drunknade i så många ändringsförslag. Jag tror att den oberoende expertkommitténs rapport har varit en nyttig rapport, och jag tror också att det är nyttigt för parlamentet - vilket också Morgan sade - att vi också för en gångs skull ber expertis utifrån att se över hur vår administration sköts. Vi har lagt fram ett ändringsförslag om detta. Jag skulle vilja understryka ett par av de många punkterna i van Hultens betänkande, det beror inte på hur pass viktiga de är utan det är helt enkelt godtyckligt. Först och främst anser jag att kommissionen måste ägna mycket större uppmärksamhet åt att bevara dokument på ett betryggande sätt. Kommissionens arkiv lämnar åtskilligt övrigt att önska. Vi lade märke till detta när vi skulle undersöka Fléchard-affären som för övrigt inte på långa vägar är utredd ännu. Konstigt nog hade mycket viktiga dokument försvunnit från kanslierna, till och med från ordförandens, från olika generaldirektorat, och det är helt klart något som inte får förekomma. Om parlamentet vill göra en ordentlig kontroll måste dessa dokument vara tillgängliga, och jag skulle gärna vilja veta vad kommissionen tänker göra för att förbättra detta. Sedan något om kontrollen i efterhand, revisionsförklaringen. Det har också delvis framkommit i van Hultenbetänkandet. Jag tror att det skulle vara bra om vi började ge rapportsiffror per kategori och per sektor om hur budgeten verkställs. Nu är det allmänna intrycket att allt i Europa som har med budgeten att göra är dåligt. Det står klart att vi under de senaste åren sett en förbättringstendens i fråga om jordbruk och en försämrande sådan i fråga om utgifterna för strukturella åtgärder. Är det acceptabelt? Jag skulle vilja föreslå kommissionen att fastställa en deadline för genomförandet av strukturutgifterna. När vi antar nya medlemsstater får det inte vara så att vi ännu inte bringat ordning i eget hus.  Herr talman, kolleger! Först och främst vill jag rikta ett tack till kollega van Hulten. Det är hans första betänkande här i plenum. Det är värt att gratulera, även om jag naturligtvis beklagar att han inte förklarat detta betänkande på sitt eget modersmål. Bästa kolleger! Det är ett betänkande som varit svårt att få till stånd, och kanske kommer det för sent. Det har enligt min uppfattning framför allt att göra med bråket mellan de två stora grupperna i vårt budgetkontrollutskott. Låt oss vara ärliga. Den andra rapporten från den oberoende expertkommittén kom i september. Nu har det gått ytterligare fyra månader. Under tiden har van Hulten drunknat i ändringsförslag, mer än ändringsförslag under den första omgången. Han satte i gång på nytt, skrev om sitt betänkande, tog hänsyn till en stor mängd förslag, men möttes av ytterligare nästan ändringsförslag under den andra omgången. Allt detta har således lett till, och det är jag litet orolig för, att betänkandet blivit för detaljerat, för omfångsrikt och framlagt för sent. Dessutom godkände, efter vad jag fått höra, kommissionen alldeles nyligen i dag ett förslag om reformeringen av kommissionen som kommer att skickas runt till olika institutioner för vidare konsultationer och även till vårt parlament hoppas jag. Skulle Kinnock kanske vilja lyfta på förlåten redan i kväll? Kollega van Hulten! Min grupp av gröna och regionalister kommer inom kort att stödja förslagen under plenum i morgon eftermiddag om att ytterligare förbättra detta betänkande något. Det ju ingen mening med att ord för ord ta upp de många goda rekommendationerna från den oberoende expertkommittén i ert betänkande. När vi i morgon således kommer att rösta emot vissa ändringsförslag eller emot vissa punkter är det absolut inte på grund av innehållet, utan i avsikt att göra en mer läsbar helhet av ert betänkande. I vilket fall som helst måste det stå klart att min grupp naturligtvis fullständigt stöder rekommendationerna från den oberoende expertkommittén. Hur som helst ser jag fram emot det dokument som godkänts av kommissionen i dag. Hur som helst ser jag fram emot den vitbok som skall komma inom kort i februari. Hur som helst måste jag meddela er, herr kommissionär, att både expertkommitténs rapport och van Hultens betänkande kommer att bli riktpunkter för vår grupp, riktpunkter som kommer att tydliggöra för oss om vi, ja eller nej, skall kunna hysa misstroende eller förtroende för kommissionen Prodi. Som avslutning vill jag bara säga detta. Precis som i fråga om vitboken om livsmedelssäkerhet som godkändes förra veckan och släpptes till allmänheten och som innehöll en konkret tidsgräns vill vi att detta också skall gälla för den nya vitboken om reformeringen av kommissionen. Jag tror att detta är nödvändigt eftersom allmänheten ser fram emot förändring, och i vilket fall som helst vill min grupp att en tydlig förändring har förverkligats fram emot slutet av år  Herr talman! Det är bra att detta betänkande har kommit till, men det behövs egentligen mer. Bedrägeri, dålig förvaltning och svågerpolitik uppstår inte av en slump. De får den största chansen om den demokratiska kontrollen av penningflödena är ringa. Via strukturfonderna pumpas en stor del av den europeiska budgeten runt. Det är meningsfullt endast så länge det handlar om solidaritet där rika medlemsstater bidrar till fattigare medlemsstaters inkomster och utveckling. Men det förekommer också pengar som pumpas runt och som via Bryssel åter går till samma rika medlemsstater. Kommuner och regionala myndigheter ser detta som sina egna pengar, men det enda sättet för dem att få dessa pengar är genom att lägga mycket pengar och arbetsinsatser på lobbyverksamhet och förhandlingar. Efter varje oavsiktlig användning av dessa pengar, och självfallet efter bedrägeri, ljuder ropet på ännu strängare kontroll. Inte ens den allra strängaste kontroll kan lösa detta problem. Den kommer på sin höjd att leda till mer byråkrati och mindre utrymme för den lokala demokratin att vinna inflytande och mindre utrymme för medinflytande för befolkningen över val av projekt och deras innehåll. Det är bättre om dessa pengar slussas direkt från de nationella myndigheterna till de lägre myndigheterna utan att ta omvägen över Europa. Vi måste någon gång under de kommande åren tänka över möjligheten att ersätta strukturfonderna med en utjämningsfond som är begränsad till budgetstöd för medlemsstater eller deras delstater med en låg inkomst per capita hos befolkningen. Det är förmodligen den enda vägen för att nå fram till mindre bedrägeri, mindre overhead-kostnader, mer öppenhet och mer demokrati.  Herr talman! Det har fortfarande inte gått ett år och det är redan en uppenbar skillnad mellan det sätt på vilket parlamentet behandlar det första och det andra betänkandet. Det första betänkandet gavs omfattande publicitet, det diskuterades högtidligt och utnyttjades därefter, tillsammans med den polemik och de läckor till pressen som föregick det, till att massakrera kommissionens ordförande och därefter de flesta av kommissionärerna, trots att de inte hade något att göra med bedrägerier, tjänstefel och nepotism. När man nu läser det som hände för knappt ett år sedan verkar det tydligt att det betänkandet skulle kunna användas till vad som helst utom att skapa klarhet eller genomföra reformer, som man hävdar i dag. På samma sätt är det sant att detta andra betänkande, som i stället skulle kunna lägga fram betydligt konkretare uppgifter, beställdes i det uttalade syftet att inte behandla specifika fall, varför det knappast är intressant att följa upp de olagligheter som nämns. Det intresserar inte de stora grupperna i detta parlament, och inte heller de flesta av de fackföreningar som i ord anstränger sig att försvara den europeiska förvaltningen, men som i själva verket bara är intresserade av att skydda sina egna medlemmar, och att därvid på ett diskutabelt vis använder de omfattande maktbefogenheter de tilldelats. Fackföreningsrepresentanter finns det i disciplinråden och i kommittén för tjänsteföreskrifterna, vilket gör det omöjligt att avlägsna de felande tjänstemännen eller att ändra på tjänsteföreskrifterna. Fackföreningsrepresentanter sitter också, obegripligt nog, i urvalskommittéerna, och jag skulle inte bli förvånad om inte företrädare för fackföreningarna också ingår i OLAF, vilket gravt skulle skada denna institution som åtminstone formellt borde kunna ge garantier om att stå fri från de olika parterna. Jag förstår med andra ord varför vi träffas vid denna tidpunkt, som i regel är avsedd för annat och inte för debatt, diskussion och information.  Herr talman! I van Hultenbetänkandet understryker parlamentet den bittra nödvändigheten av en grundlig reformering av den ekonomiska förvaltningen. Kontrollen av utgifterna måste förbättras kraftigt, såväl hos kommissionen som i medlemsstaterna. I detta syfte måste även Europeiska revisionsrätten och de nationella revisionsrätterna samarbeta bättre. Vidare finns det behov av föreskrifter för uppgiftslämnare. Alla dessa rekommendationer stöder vi helhjärtat. Men jag har några randanmärkningar. En av den oberoende expertkommitténs slutsatser är att den nuvarande rättsliga ramen för bekämpning av bedrägeri är osammanhängande och ofullständig, vilket är till nackdel för Europeiska unionen. I vilken riktning skall vi ta itu med detta? Inte genom att frånta medlemsstaterna rättsliga befogenheter och överföra dem till en europeisk åklagarmyndighet. Någonting sådant förutsätter en europeisk straffrätt, och den finns över huvud taget inte. Detta berör dessutom kärnan i medlemsstaternas suveränitet. Därför måste vi söka efter lösningen i ett bättre samarbete mellan medlemsstaterna på det rättsliga området. Samordningen av detta skulle kunna ske genom en sorts europeisk allmän åklagare. Denne får inte själv inleda åtal, utan överlämnar brottsärenden till de nationella rättsliga myndigheterna. Rapporten från den oberoende expertkommittén har också haft ett sanningens ord att säga rådet och parlamentet. Rådet måste till exempel tillerkänna förfarandet för ansvarsfrihet för kommissionen betydligt större vikt. I lika hög grad måste parlamentet ta upp den kastade handsken. Det är verkligen på tiden att det nu kommer en stadga för ledamöter och en resekostnadsersättning på grundval av de verkliga utgifterna. Detta väcker frågan om parlamentet verkligen är berett att ta sig ur dödläget. Denna vecka har Rothleys yttrande diskuterats i utskottet för rättsliga frågor, och ingenting i detta visar på någon sådan beredvillighet.  Herr talman! När det gäller er egen reform, är kommissionen i knipa. Efter de händelser som ledde till att den tidigare kommissionen avgick, finns det en enorm förväntan. Jag får ibland intrycket att förslagen även här i kammaren får större bifall, ju mer radikala de låter. Å andra sidan kan man inte enbart med ett par penndrag ändra på förhållandena från i dag till i morgon, och svårigheterna börjar så snart det gäller genomförandet, så snart man skall tala om detaljer. Det är möjligen förklaringen till varför vi också i budgetkontrollutskottet haft fler svårigheter än väntat. Trots detta kan resultatet som det nu föreligger ses som beaktansvärt, och jag vill uttryckligen tacka kollegan van Hulten för hans arbete med detta betänkande. Om detta betänkande nu inte än en gång urvattnas genom att man antar ändringsförslag, ger vi därmed kommissionen på några avgörande punkter klara och otvetydiga uppgifter. Låt mig börja med den viktigaste uppgiften. Vi vill inte avskaffa ekonomistyrningen. Det måste även i fortsättningen vara möjligt för styrekonomen att göra en granskning innan ekonomiska åtaganden eller betalningar genomförs, inte i alla enskilda fall, men alltid där det finns osäkerhet eller risker. Här ger kommissionen fel signaler, till exempel när man döper om Generaldirektoratet för ekonomistyrning till Generaldirektorat för revision. Kommissionens organisationsschema går väl lätt att ändra, men det blir svårare när kommissionen angriper lagtexterna, i synnerhet budgetförordningen. Jag har inte räknat efter så noga, men gemenskapens budgetförordning och de dithörande genomförandebestämmelserna talar på nästan olika ställen om styrekonomen, hans oberoende och de uppgifter han har. Detta kan inte ignoreras eller kringgås, inte heller med s.k. soft law, som det en gång antyddes under ett sammanträde med vårt utskott. Oberoende av sådana rättsliga överväganden vore det också med tanke på sakens natur ett oförlåtligt fel att avskaffa ekonomistyrningen i dess klassiska bemärkelse just i det ögonblick, när de i kommissionen som är ansvariga för detta äntligen inte längre står helt ensamma, utan kan bli ett led i en kedja av fungerande kontroll- och undersökningsmekanismer. Vår idé är att det i framtiden skall vara tre mekanismer som griper in i varandra, den oberoende förhandskontrollen som görs av styrekonomen, den åtföljande efterhandskontrollen som görs av den interna granskningsenhet som skall inrättas, även kallad revisionstjänsten, och slutligen det målinriktade uppspårandet av oriktigheter som görs av OLAF, den nya byrån för bedrägeribekämpning. Det är bra att kollegan van Hultens betänkande framställer sammanhanget mellan alla tre områdena och också klargör var de avgörande brister ligger, som skall åtgärdas. Helt kortfattat vill jag säga: De disciplinära förfarandena fungerar inte, i synnerhet när det gäller att hålla tjänstemän till räkenskap för sitt olämpliga uppträdande även ekonomiskt. Det finns en stor gråzon och många oklarheter i fråga om de straffrättsliga påföljderna, och just här är det som vi har hört från kommissionen, snarast vagt. Jag kan bara understryka att detta är de verkligen hårda nötter som äntligen måste knäckas!  Herr talman! Först och främst vill jag helhjärtat gratulera min kollega van Hulten. Det är roligt att kunna säga att han kommer från vår delegation, och jag tror att jag kan få vara litet stolt över honom. Hur som helst vill jag gratulera honom till hans betänkande. Herr talman! Kommissionens avgång har också skapat en kultur som kännetecknas av rädsla hos många tjänstemän i hierarkin och den stora byråkratin. Hela pläderingen om att förändra kulturen till en ansvarskultur förefaller mig vara mycket grundläggande. Jag har i utskottet utveckling och samarbete på mycket nära håll kunnat uppleva hur tusentals projekt stagnerat, att ibland procent av pengarna inte kommer till användning, att ibland en enorm damm av pengar uppstår, inte på grund av det faktum att pengarna inte är helt nödvändiga, inte på grund av det faktum att det inte finns några goda förslag, utan på grund av att hela systemet i sig självt har låst sig. Brist på ansvar, alldeles för mycket ex ante, alldeles för lite ex post och därför alldeles för litet kultur som kännetecknas av verkligt effektiv förvaltning. Det vore fantastiskt om vi med detta betänkande skulle kunna ge signalen till resultatinriktad förvaltning och organisera hela arbetet på grundval av denna. Jag hoppas verkligen på att den insats som vi har gjort här, när kommissionens preliminära rapport blir den officiella rapporten inom kort den mars, kommer att bidra till att vi här verkligen kommer att få se denna förändring. Det skulle verkligen vara att göra den europeiska allmänheten en tjänst, herr talman, utan någon som helst tvekan, och genom de resultat som vi visar skulle vi också återvinna och återförvärva något av det som vi under de gångna åren uppenbarligen har förlorat. Det är det bästa stöd vi kan ge den europeiska demokratin. Om vi därmed kommer bort ifrån -talskulturen och övergår till nästa århundrade, då får vi här uppleva ett mycket vackert ögonblick.  Herr talman! Först skulle jag vilja framföra gratulationer till Michiel van Hulten för hans första betänkande. Det var en tuff nollning, men i Nederländerna har vi ett passande talesätt: "Det snabbaste sättet att lära sig simma är att direkt kasta sig ut på djupt vatten." Ärade kollega! Jag tror att ni efter denna prövning skulle kunna kvalificera er till olympiska spelen. Det finns två punkter som enligt min och ELDR:s uppfattning förtjänar särskild uppmärksamhet. För det första gäller det kommissionärernas individuella ansvar. Detta måste regleras under regeringskonferensen. Vi vill dock inte att denna viktiga fråga skall komma att ligga helt och hållet i rådets händer, och därför har vi lagt fram ett ändringsförslag där vi ställer frågan om inte ett interinstitutionellt avtal skulle kunna komma till stånd mellan kommissionen och parlamentet för att sörja för att vi har en sorts fall back-position och inte lägger vår lott helt och hållet i rådets händer. Den andra punkten, vilket också min kollega Mulder sagt, är att ELDR anser att även Europaparlamentet måste synas av oberoende experter. Detta kommer att ge ett mycket stort bidrag till att återställa de europeiska medborgarnas förtroende för denna institution. Vi kan inte vara någon trovärdig motpart till denna kommission så länge vi inte också rannsakar våra egna samveten och bringar ordning på torpet även i Europaparlamentet. Det är bara om alla europeiska institutioner reformeras som vi kan få det öppna, demokratiska och handlingskraftiga Europa som våra medborgare nu äntligen förtjänar.  Herr talman! Även jag vill gratulera min kollega van Hulten till det första betänkande han lägger fram här i parlamentet. Jag är säker på att han kommer att ha nytta av detta, bland annat i form av ett andra ännu smidigare betänkande och i en allt starkare strävan efter alla gruppers samtycke. Vid det här laget får den process med en reform av kommissionen som krävs av medborgarna inte skjutas upp längre. I det här parlamentet har vi vid flera tillfällen, även av kommissionens ordföranden, fått ta del av deras önskan om en reform. Nu verkar det som att det skall bli allvar. Sedan en kommission har avgått och en expertkommitté har påvisat ett oräkneligt antal brister, verkar det löfte som Prodi avlade den september rimligt om att han inför parlamentet skall lägga fram ett fullständigt reformförslag i februari månad. Parlamentet ser fram emot ett sådant fullständigt reformprogram. Syftet med det betänkande som vi diskuterar i dag är att ge politiskt stöd till en stor del av rekommendationerna från den expertkommitté som parlamentet anlitat. Prodi har sagt att han hur som helst kommer att agera, att han föredrar att lyckas, men att rädslan för att misslyckas inte kommer att hindra honom från att agera. Därför kräver vi ett djärvt program, och i sådant fall garanterar jag att parlamentet kommer att stödja kommissionen i denna reformprocess. Vi vill ha en stark kommission som kan uträtta sitt arbete på ett oberoende och neutralt sätt, men med politiskt omdöme. Kommissionärerna bör inte betrakta sig själva som höga tjänstemän utan som verksamma politiker. Betänkandet medger deras rätt att vara aktiva politiker och tillhöra politiska grupperingar inom ramen för sitt parti. Kanske är inte det som rör befattningarna helt i sin ordning. Jag känner inte helt till er bedömning i det fallet, herr Kinnock, men det är självklart att vi vill ha kommissionärer som är politiskt starka med ett politiskt engagemang. Och vi vill ha en struktur som medger en effektiv användning av varje euro, för vid varje bokslut framgår att så inte är fallet. Av den anledningen, herr kommissionär, uppmuntrar vi Prodi att komma hit med ett djärvt program, och han kommer att upptäcka att han får problem med sådana grupper som riskerar sin status quo, däremot inte med parlamentet som förväntar sig djupgående och djärva förändringar.  Herr talman! Santers kommission misslyckades också därför att ekonomistyrningen helt och hållet misslyckades. Framtiden för denna nya kommissionen kommer därför att väsentligen bero av om det snabbt äger rum några reformer och om ekonomistyrningen åter blir funktionsduglig. I detta sammanhang har det flera gånger sagts att kommissionen drastiskt vill förbättra och stärka sina efterhandskontroller, och att dessa kontroller skall göras helt oberoende, utan att något i framtiden skall sopas under mattan. Naturligtvis kan detta bara välkomnas. Det jag inte förstår är att man så att säga som ett pris för detta skall avstå från oberoende - jag betonar oberoende - förhandskontroller. Hittills kan utbetalningar från kommissionen bara ske när den som har befogenhet att göra en utanordning har skrivit under denna och när styrekonomen har attesterat den. Det är alltså fråga om de två nycklarnas princip. I framtiden skall det räcka med en enda nyckel. Styrekonomen skall inte längre göra någon granskning i förväg, i varje fall om det går enligt de reformplaner som nu diskuteras i kommissionen. Herr Kinnock, med förlov sagt är det litet grand som om man skulle avskaffa polisen eftersom den inte kunnat förhindra brott. Men vad det borde handla om är att utforma kontrollerna så att de blir effektivare. Det kan uppnås genom att man i framtiden inte längre tvingar styrekonomerna att utan undantag attestera betalningsuppdrag. Den som måste kontrollera allting, kontrollerar på sluttampen ingenting alls. Förhandskontrollerna bör alltså i framtiden ske där det finns osäkerhet eller risker. De tjänstemän som är ansvariga för ekonomistyrningen bör decentraliseras, alltså placeras i de operativa generaldirektoraten hos sina kolleger som betalar ut pengarna, så att de genast finns till hands när det blir problem, och så att kontrollerna blir mindre tungrodda och tidsödande. Men ekonomistyrningens granskare måste arbeta oberoende. Det är den avgörande skillnaden jämfört med det som kommissionen planerar, när den talar om decentralisering. Tjänstemännen inom ekonomistyrningen får alltså inte underställas de enskilda generaldirektörerna, vilket kommissionen uppenbarligen avser. Det kan man ju lära sig av händelserna i samband med Leonardo-fallet, där de interna granskarna i det ansvariga generaldirektoratet hade utdelat en varning, men deras varning beaktades inte och vidarebefordrades inte.  Oberoendet är alltså en förutsättning för effektiva kontroller. Det är den ståndpunkt som budgetkontrollutskottet med klar majoritet har kommit fram till. Beträffande efterhandskontrollerna bekänner sig den nya kommissionen ju numera till detta oberoende. Är det inte logiskt om detta oberoende även skall bestå för förhandskontrollerna? Jag tror att vi på ett avgörande sätt bör ge uttryck för denna åsikt vid morgondagens omröstning. Kollegan Theato har redan gett uttryck för det. Jag kan på denna punkt bara helt klart stödja henne.  Herr talman! För ett par år sedan försökte den tidigare kommissionen att ta itu med de stela och föråldrade strukturerna. Detta resulterade i strejker och förtalskampanjer från förstockade fackföreningar och förslagen lades åt sidan och ersattes av en slapp kompromiss. Detta berodde på den gamla kommissionens dumhet och parlamentet var inte till någon hjälp vid detta tillfälle. När jag läser van Hultens avsnitt om personalpolitiken, är jag rädd att parlamentet återigen kommer att svika på några avgörande punkter genom att uttala sig slappt och intetsägande. Det finns för många rättigheter, för många bestämmelser, och det finns för litet plats för ledning. Det saknas ryggrad och kraftfullhet. Where is the beef? Och jag vill också säga till er, herr kommissionsledamot: Please, deliver the beef even if it is British. Romano Prodi lovade en revolution. Ni har själv yttrat starka och goda ord, men se nu till att inte vika er på de avgörande punkter där det tar emot! Rensa upp i djungeln av personalförmåner! Stå fast vid kravet om rörlighet - inte som en rättighet, som det står i betänkandet, utan som ett ledningsinstrument! Se också till att utbildningsinsatsen blir ett ledningsinstrument! Ta inte till er kravet i betänkandet om att tillfälligt anställda skall bli fast anställda! Det är tjänsterna som möjligen skall bli fasta, och inte nödvändigtvis de nuvarande tillfälligt anställda. Till sist, herr talman, som tidigare ledamot av presidiet - till för ett halvår sedan - vill jag uppmana er att ta itu med denna fråga i presidiet, så att vi här i parlamentet i vår egen förvaltning åtminstone uppfyller de krav som vi ställer på andra. Det har vi inte ännu gjort och det bör ni medverka till att ändra.  Herr talman! Jag vill tacka van Hulthen för hans betänkande och säga att jag röstade för det. Så jag tar upp de saker jag inte är överens om. Jag instämmer inte i avsnitten som gäller parlamentet. Detta betänkande handlar om kommissionen. Parlamentet är ett annat ämne. Det finns ingen anledning att dra in parlamentet i diskussionen om kommissionen. Dessutom är det frågan om tax-free. Detta användes emot kommissionen av de tax-free-lobbyister som var emot det faktum att kommissionen avskaffade tax-free-försäljningen på flygplatser. Den är inte heller värd att tas in i detta betänkande. Största delen av betänkandet handlar om ekonomisk kontroll. Detta är rimligt eftersom det kommer från budgetkontrollutskottet. Men vi bör inte ge intryck av att stora summor av de europeiska resurserna sätts på spel till följd av vårdslöshet i Europeiska kommissionen. Trots allt är det bara procent av BNP jämfört med nationella utgifter. Vi har gått igenom allt detta förr, men en del i detta parlament är unga och verkar inte förstå hur små Europeiska unionens ekonomiska medel är och att medlemsstaterna gör av med procent av dessa medel. Så vårdslöshet med hur pengar spenderas inom kommissionen riskerar inga stora penningsummor. Vi måste få perspektiv på detta. Detta är någonting som man måste komma ihåg. Europeiska kommissionens verksamhet handlar till väldigt liten del om att göra av med pengar. De har väldigt litet av den varan. De har ett mycket större ansvar. Detta större ansvar gäller att sköta miljö, livsmedelssäkerhet, utrikeshandel, den inre marknaden och så många andra ansvarsområden som vi har gett dem utan resurserna att ta itu med dem. Jag tillhör inte dem som håller med om att det finns en stor brist på förtroende. Om det gör det är det vi i detta hus som har skapat den under det senaste året. Jag har varit här i år och upplevt ett absolut förtroende mellan rådet, kommissionen och parlamentet. Vi har haft våra problem och erkänt svårigheter, men det har inte funnits något läge då medborgarna i Europeiska unionen har misstrott, tvivlat på och fruktat denna byråkratiska kommission för att den har misskött våra affärer. Detta är en enorm överdrift av vilka svårigheterna var. Denna kommission borde inte för alltid behöva leva i skuggan av de misstag som ledde till att dess företrädare avgick. Även om det förekom problem - som vi måste lösa mot bakgrund av utvidgningen till exempel - överdriver vi ibland det negativa.  Herr talman! Låt mig tacka föredraganden för hans utmärkta betänkande. Jag hoppas att kommissionen kommer att använda det under sitt reformarbete. Reformprocessen har nu pågått en tid och det verkar råda ett slags undantagstillstånd i kommissionen. Förvaltningen inom kommissionen fungerar helt enkelt inte särskilt bra. Det finns naturligtvis bra och duktiga anställda vid kommissionen, de flesta är det. Men vi behöver en genomgripande reformering. Det är för litet handling och för mycket onödig byråkrati. Folk skall ha tydliga befogenheter att fatta beslut, och så skall de också ansvara för dem. Budgetförordningen skall ändras. Vi är överens om att vi skall utöva en bättre kontroll av pengarna. Frågan är bara hur. Kommissionen och expertkommittén vill helt avskaffa förhandskontrollen. Det måste vi se upp med. Vi måste behålla en viss form av förhandskontroll av pengarna. Det räcker inte med att bara tillämpa stickprovskontroll, när pengarna betalts ut. Då kan för många oegentliga projekt smita igenom. Vi måste i stället reformera och decentralisera kontrollen. Kommissionen har inte tillräckligt med personal. Vi måste i egenskap av parlamentariker ha mod att förklara för våra regeringar och väljare i våra hemländer, att personalresurserna helt enkelt inte är tillräckliga för de uppgifter som kommissionen har att utföra. Och kommissionen skall ha möjlighet att säga nej till nya uppgifter om den inte får mer personal. Personalsystemet är för stelt. Det måste vara en större rotation av anställda, särskilt i toppen av hierarkin. Det måste också vara mycket enklare att avskeda odugliga och inkompetenta anställda. Jag är därför mycket glad över att det sker en reformering av det disciplinära förfarandet. De mycket dåliga erfarenheterna rörande de disciplinära fallen visar ju allt för tydligt hur viktigt det är att vi genomför en reformering.  Herr talman, värderade kommissionärer! Först kan jag inte låta bli att reflektera över att detta är en i stort sett nederländsk-brittisk-skandinavisk debatt vad gäller talarna. Kanske är detta litet oroande. Jag hoppas, som så många andra, att undantagstillståndet i relationerna mellan kommissionen och parlamentet är på väg bort. Vi måste komma ifrån att vi rusar iväg och släcker en brand i ett hörn för att sedan rusa vidare för att släcka nästa. Vi måste i stället, som Blak sade, bygga upp ett system med klara roller. För det första behöver vi ett hårt regelverk, som kan tillämpas. Det räcker inte med uppförandekoder och etiska kommittéer. Det måste finnas hårda regler som bland annat anger vad som kan decentraliseras, vad som kan läggas ut och vad som är oberoende. Jag tycker att det är litet oroande att man i denna debatt ropar på oberoende utan att definiera oberoende i förhållande till vad och med vilken beslutsrätt. Vi behöver alltså ett grundläggande administrativt regelverk för EU, för dess institutioner och för EU i dess relationer till medlemsstaterna. Detta saknas. Vi har efterfrågat en åklagarmyndighet och en straffrätt, men vi behöver också en förvaltningsrätt för EU. Vi skulle komma en bra bit på vägen om kommissionen antog ombudsmannens förslag till uppförandekod för god förvaltningssed som ett bindande regelverk. Van Hultenbetänkandet är ett steg i rätt riktning, men det är inte tillräckligt. För det andra måste vi också klarlägga våra egna revisionsroller. Revisionsrätten skall göra en kontroll av huruvida någonting är oförenligt med regelverket, men den skall inte kontrollera ändamålsenligheten. Det är Europaparlamentet som gör den politiska utvärderingen. Vi jagar inte bovar - det får OLAF göra. Säg mig vilket nationellt parlament som exempelvis får alla förundersökningshandlingar! Med den drucknes envishet vill jag också säga att offentlighetsförordningen måste bli klart bättre än de utkast som har cirkulerat på Internet, annars kommer vi ingen vart i den kampen.  Herr talman! Jag skulle vilja framföra ett hjärtligt tack till föredraganden för hans betänkande. Jag är glad att jag nu kan tilltala honom på nederländska, nu när även van den Berg gjort detta. Annars hade jag kanske känt mig lite skyldig för det. Jag skulle vilja säga att detta betänkande har genomgått en mycket stor förbättring, även genom ändringsförslagen. Jag kommer från utskottet för sysselsättning och socialfrågor, och en föredragande hos oss är alltid stolt över att få ändringsförslag, för då vet han att det är ett intressant ämne som han har tagit upp. Jag tror att det är fallet här också, men enligt min uppfattning är det en smula överdrivet att prata för mycket om dessa ändringsförslag. Jag vill vidare peka på att vår samordnare i budgetkontrollutskottet är Pomés Ruiz som är spanjor och som således har gett ett mycket viktigt spanskt bidrag till denna debatt. Herr talman! Jag anser att en av viktigaste sakerna som nämnts är föredragandens förslag om en oberoende permanent kommitté för normer för det offentliga livet. Ett mycket viktigt förslag. Men jag är mycket förvånad över att den socialistiska gruppen vill skjuta ihjäl det förslaget genom ett förslag av Morgan, för hon vill avlägsna det helt och hållet. Jag förstår inte alls hur det kan vara möjligt. Vi får å ena sidan allehanda lovyttringar ämnade för föredraganden, men samtidigt vill Morgan på den här punkten, liksom på andra viktiga punkter för övrigt, litet grand följa den brända jordens taktik, vilket egentligen leder till att innehållet i detta betänkande helt och hållet försvinner. Jag vet inte om det är för att tillmötesgå Kinnock. Men jag känner Kinnock. Kinnock vill gärna höra vad vi vill och är också fullt beredd att förirra sig bort från detta om han anser det nödvändigt. Jag anser att en sådan långtgående brända jordens taktik egentligen inte behövs. Slutligen, frågan om tjänstemännen. Jag är egentligen inte alls överens med Haarder. Jag är överens om att akten om tjänstemännen egentligen har fått ett innehåll som är helt otillräckligt. För det första läggs ingen tonvikt vid vikten av en offentlig förvaltning i största allmänhet. För det andra nämns allehanda förslag där man måste ställa sig frågan om de nu är så förståndiga och om de kommer ge anledning till förbättring. Till exempel, vi sysslar med dessa kontor för tekniskt bistånd, och det är en viktig punkt, och samtidigt vill vi avskaffa kommissionens tillfälliga personal. Detta ligger på kollisionskurs, och jag förstår verkligen inte hur ett sådant förslag har kunnat läggas fram.  Herr talman! Sedan Platons republik har västvärlden systematiskt försökt ersätta folkregeringar med expertregeringar. Vårt parlament inbjöd först experterna för att hjälpa till att utvärdera Europeiska kommissionens arbete och dessa utnyttjade inbjudan för att ta dess öde i sina händer. I denna andra rapport har experterna redan tagit ett nytt steg och kritiserar de politiska grupper som i parlamentet tvekade att avsätta Europeiska kommissionen, på grund av det gemensamma politiska medlemskapet med några av dess medlemmar, och anser att detta problem övervinns genom att förbjuda kommissionärerna att tillhöra politiska grupper. Enligt experterna borde parlamentet inte ha kontrollmakten över Europeiska kommissionen och borde i denna uppgift ersättas av en permanent och inte vald kommitté för normer för det offentliga livet, vilken förmodligen skulle bestå av en annan grupp experter. I denna andra rapport lär experterna oss att Italien finansieras av Sammanhållningsfonden, att Europeiska regionala utvecklingsfonden och Socialfonden utgör två tredjedelar av strukturfonderna, att additionalitets- och komplementaritetsprinciperna i strukturfonderna är likvärdiga, att jordbrukslobbyn ålägger garantisektionen inom Europeiska utvecklings- och garantifonden för jordbruket finansieringen av landsbygdens utveckling, och att samarbetsprincipen bara tillämpas på kommissionen och medlemsstaterna. Denna visdom är procent ideologi och procent kunskap. Det är inte på det sättet vi stöder reformen av de europeiska institutionerna med full respekt för de demokratiska institutionerna. Hultenbetänkandet var inledningsvis ett lysande betänkande och jag vill ge min djupa och innerliga hyllning till det som har gjorts här av vår kollega Hulten. Tyvärr förändrades det undan för undan i sämsta möjliga riktning, och gjordes om till ett dokument som faktiskt försvarar något vi inte kan acceptera.  Herr talman, herr van Hulten! Ert betänkande har gjort sig förtjänt av följande adjektiv: vågat, krävande, komplext och jag tror att det är viktigt för ett första betänkande. Ta därför det jag nu kommer att säga som kritik för motsägelsens egen skull, något jag tror kan vara berikande för denna debatt. Jag uppfattar detta betänkande som onödigt ordrikt, långrandigt, rörigt och oklart vad beträffar de idéer som framförs. Onödigt ordrikt kanske är det värsta adjektivet, och ni är inte ansvarig för detta, utan det ansvaret åligger parlamentet. Det vill säga, om parlamentet ger i uppdrag åt en expertkommitté - och jag skall inte upprepa det Casaca sade, men jag håller med honom - att analysera ett problem, vad är det då för mening med att ge sig in på en medeltida tradition som innebär att tolka uttolkarna och så vidare ad infinitum. Det är uppenbart att vi väntar på en reform av kommissionen, vi väntar på de förslag som kommissionen kommer att lägga fram, och parlamentet bör sedan uttala sig om dessa. Bland annat måste vi ge uttryck för vårt förtroende för kommissionen. Långrandigt. Jag skall inte nämna hur pass omfattande detta betänkande är. Jag vet inte om det slår rekord bland alla de resolutioner som har framförts här, men det gör det åtminstone bland denna typ av resolutioner. Jag tror inte att vi tidigare har haft någon resolution - och då bör man tänka på att vi ger upphov till omfattande resolutioner här i parlamentet - som har innehållit stycken med mer än rader utan punkt. Dessutom är det rörigt. Jag skall inte upprepa det man redan har sagt beträffande analysen av frågor som rör parlamentet. Denna borde bli föremål för ett annat betänkande och det måste vi se till, och det är viktigt att vi funderar över detta, men inte inom ramen för detta betänkande. Och slutligen, herr talman, skall jag inte gå in på några exempel, men ärligt talat förekommer det flera sådana där det juridiska språket används med en oroväckande brist på exakthet. Därför - så här sammanfattningsvis - ser jag fram emot - vi är många som ser fram emot -er rapport, herr kommissionär Kinnock, så att vi kan uttala oss för denna, vilket är det som parlamentet bör göra.  Herr talman! Av omfånget och detaljflödet i förslagen till nödvändiga reformer kan man sluta sig till vikten av en sådan reform. Men med tanke på de händelser som har utlöst dessa ansträngningar, är nödvändigheten också uppenbar. Förhoppningarna och förväntningarna har blivit så mycket större på grund av de starka tillkännagivandena av kommissionärerna Prodi och Kinnock i kammaren och i budgetkontrollutskottet. I betänkandet lägger man särskilt märke till begreppet öppenhet. Att garantera denna är en huvudfråga. Vikten av fullständigt föreståeligt arbete kan heller inte påpekas ofta nog. Men det handlar inte enbart om en byråkratisk reform, utan snarare om att demonstrera den goda viljan gentemot våra medborgare. Deras förtroende för EU:s politik måste vinnas tillbaka. Medborgaren begär snabb och öppen tillgång till institutionen och till läsbara föreskrifter. Hans förståelse beror av detta, och han vill ha en framgångsrik politik och uppfattar detta samtidigt som en självklar tjänst åt den myndiga medborgaren. Om reformen skall lyckas beror till väsentlig del på kommissionens egna initiativ. Men det irriterar mig när jag i dag hör att kommissionen nu säger att den bara vill diskutera delrapporten informellt med parlamentet. Men ert föredrag, herr Kinnock, i budgetkontrollutskottet kommande tisdag får inte bara vara enkelriktat, utan vi som parlamentariker vill och måste vara med om utformningen. Och det ligger också utanför min politiska förståelse när det denna vecka äger rum ytterligare en presskonferens innan vi i det ansvariga budgetkontrollutskottet noggrant har diskuterat förslaget. Jag tror, herr Kinnock, trots all personlig framgång, att kommissionen måste göra en hel del mer för att uppfylla våra berättigade höga förväntningar.  . Låt mig börja med att för protokollet och för att upplysa fru Langenhagen tala om att beslutet att jag inte kommer att tala i plenum i morgon och därför vara tillgänglig för formella svar om betänkandet inte är mitt eller kommissionens beslut - det har detta parlament beslutat! Så om hon har några föreläsningar att erbjuda är det bäst att hålla dem inom denna kammare. Hon känner mig tillräckligt väl för att förstå att det på alla stadier under de fem år vi arbetade tillsammans i denna kammare aldrig någonsin fanns ett tillfälle då jag vägrade att redogöra för allt jag hade gjort till fullo, formellt och i detalj. Herr talman! Låt mig börja med att utdela en eloge för det mödosamma arbete med att utarbeta detta betänkande van Hulthen har ålagts och, efter vad jag hör, själv ålagt sig. Fastän han är ny i detta parlament är han relativt gammal i vissa avseenden, helt klart när det gäller hans familjäritet med institutionerna i egenskap av tidigvarande tjänsteman - och jag tror att värdet av detta visar sig i hans förmåga att tackla denna komplicerade fråga som är av avgörande betydelse, som åtskilliga ledamöter har sagt, för alla våra institutioner. Jag tackar honom och tillönskar honom en lång och framgångsrik karriär som parlamentsledamot. Herr talman, ni känner säkert till att van Hulthens betänkande om den oberoende expertkommitténs andra rapport av nödvändighet är långt och eftersom jag vill komma med ett innehållsrikt svar, särskilt om de frågor som gäller ekonomisk hantering och kontroll, ber jag om överseende. Naturligtvis skall jag inte ta upp mer av parlamentets tid än vad som är absolut nödvändigt. När denna kammare behandlade den oberoende expertkommitténs andra rapport i september utlovade jag på den tillträdande kommissionens vägnar att rapporten skulle behandlas som en grundläggande beståndsdel i kommissionens förslag till reformer. Våra ansträngningar att till fullo uppfylla detta löfte kommer att bli uppenbara för parlamentet när ni behandlar det reformpaket som antogs av kommissionen i dag, gott och väl inom ramen för den krävande tidtabell vi satte upp för oss för fyra månader sedan. Jag är säker på att detta muntrar upp Pomes Ruiz. En stor majoritet av förslagen i dokumentet är nära besläktade med de van Hulthen lägger fram och detta dokument inbegriper - säger jag till honom och till Staes - en mycket detaljerad tidtabell för åtgärder som skall genomföras med strävan att reformera. Därför finns det inte någonting lösligt eller vagt med den rapport jag har äran att sammanställa. Parlamentets väl övervägda inställning under rådslaget de närmaste fyra eller fem veckorna kommer med självklarhet att ha stor betydelse. Jag skulle vilja säga till Elles att vi alldeles definitivt befinner oss i lyssningsläge. Men han inser säkert - otvivelaktigt med sin vanliga generositet - att om vi skall kunna lyssna på svaret på det vi föreslår måste vi först sända ut det vi föreslår. Därav sändningen. Även om tiden inte tillåter mig att kommentera alla beståndsdelar i resolutionen inför kammaren i denna debatt, herr talman, försäkrar jag er gärna om att detaljerna kommer att betraktas som viktiga bidrag till våra reformförslag under hela rådslaget och även för vårt arbete på andra områden där de är relevanta. För att övergå till resolutionens huvudfrågor har jag följande synpunkter. Behovet av insyn betonas med rätta, inte minst eftersom större insyn i hur kommissionen fungerar kommer att förbättra effektiviteten och också avmystifiera det kommissionen gör. Detta är väsentligt för ett verkställande organ som skall vara redovisningsskyldigt, inte bara inför detta parlament, utan mer generellt inför den europeiska allmänheten. Naturligtvis krävs det vettiga skydd för särskild känslig information, men de fall där dessa behövs skall vara så få som möjligt. Detta har jag upprepade gånger betonat, inte bara i egenskap av kommissionär, utan under eller års politiskt arbete. Detta är verkligen kommissionens avsikt. Ekonomisk hantering och kontroll är självfallet ett viktigt område att reformera. Som kammaren vet och flera gånger har sagt har storleken på och syftet med unionens finansiella ingripanden vuxit enormt under den gångna tioårsperioden utan att personalen har ökat i proportion till detta eller att rutinerna har anpassats. Flera ledamöter har betonat detta igen under dagens debatt. Vi instämmer i den åsikt som den oberoende expertkommittén med kraft ger uttryck för, och som upprepas i detta förslag till resolution, att tiden är mogen för en total översyn av våra regler och rutiner. Medlen för att göra detta finns upptagna i reformstrategin och kommissionen kommer att lägga fram sina förslag till en radikal omdaning av budgetförordningen i april. Parlamentets stöd för denna inriktning på förändringsarbetet kommer att vara helt oundgängligt. Jag delar den inställning Theato ger uttryck för att det inte vore acceptabelt alls om vi skulle försöka åstadkomma nya arrangemang utan en lagändring. En lagändring är grundläggande. Det finns vissa förberedelser som kan göras och de specificeras och anges med fulla försäkringar i reformstrategin, men att man antar lagändringar är självfallet av grundläggande vikt för att det nya systemet skall fungera. I huvudsak - och med lagändringar - kommer kommissionen att systematiskt gå ifrån det nuvarande centraliserade systemet där styrekonomen skall godkänna alla finansiella transaktioner i förväg och i stället stärka de interna kontrollsystemen inom de avdelningar som spenderar pengarna så att generaldirektörerna blir bättre rustade att ta ansvar för beslut med inverkan på Europeiska unionens budget. Dessutom, och för att uppnå bättre säkerhet än med dagens system, måste det nya systemet med decentraliserad kontroll kompletteras med att man inrättar en intern revision "den andra nyckeln" som Bösch slog fast, på ett sätt som överensstämmer med expertkommitténs rekommendationer. Denna kommer att starta den maj i år. Den kommer att ledas av en kvalificerad revisor och dess oberoende måste och kommer att garanteras genom en ny bestämmelse som blir ett tillägg till budgetförordningen. Den nya tjänsten kommer att rapportera till mig och den kommer att kompletteras av en arbetsgrupp för revisionsuppföljning under min kollega budgetkommissionär Schreyer, som det gläder mig att se i kammaren i kväll, och vars ansvarsområde redan inbegriper förbindelser med revisionsrätten. Denna arbetsgrupp skall borga för att de interna revisionerna följs upp på ett effektivt och rigoröst sätt. Jag vill starkt betona att förändringen av våra kontrollsystem definitivt inte kommer att innebära att de blir slappare. Den föreslagna förändringen kommer att göra systemen effektivare, både vad beträffar insatser och mätta och redovisningsbara resultat. Jag kan också särskilt försäkra kammaren om att vi inte går in för det som ibland kallas "en stora-smällen-metod". De ekonomiska kontrollerna med ex ante-besked för varje avdelning med utgifter kommer endast att upphöra när det interna kontrollsystemet inom en avdelning kan visas vara helt tillräckligt. Jag är litet förvånad över att punkt i förslaget till resolution inte tycks ta upp den grundläggande kritiken av dagens centraliserade ekonomiska kontrollfunktion som framförs i båda den oberoende expertkommitténs rapporter. Denna kommitté var mycket tydlig om behovet att avskaffa de centraliserade ex ante-beskeden. Den var också tydlig om behovet att skilja på intern revision och ekonomisk kontroll. Dessutom tror jag inte att punkt till fullo avspeglar revisionsrättens åsikt år Revisionsrätten kommer naturligtvis att ge sin överlagda åsikt om de föreslagna förändringarna i budgetförordningen, men det är nyttigt att minnas Karlssons kommentarer till parlamentet förra månaden. Han sade att "kommissionens interna kontroll inte är tillräckligt kraftfull när det gäller att förhindra felaktigheter. Styrekonomen gav till exempel positiva förhandsbesked i de flesta av de fall av misskötsel eller felaktigheter som nyligen upptäcktes. Samtidigt utförs den interna revisionen på ett samordnat sätt av flera organ, nämligen av samme styrekonom, av Allmänna tjänsteinspektionen och av några enheters operativa generaldirektorat." Det centraliserade systemet med förhandsgodkännande utformades otvivelaktigt ursprungligen för att garantera noggrannhet, men med åren har det haft den förvända effekten att minska chefernas ansvarskänsla för de beslut de fattar. Jag tror inte att vi egentligen är oense om detta. Jag förstår av punkt att det ledamöterna egentligen är angelägna om övergången skall hanteras ordentligt. Detta kommer helt klart att känneteckna förändringen, som ni kommer att se när ni läser dokumentet om reformstrategi. Vårt mål, utskottets mål, revisionsrättens mål, är inte att avskaffa ekonomisk kontroll, det är att avskaffa den centraliserade ekonomiska kontrollen och göra någonting bättre. Innan jag lämnar detta område skulle jag vilja tillägga att vi är överens med föredraganden om att den befintliga interna revisionen måste bibehållas i avvaktan på att den nya oberoende interna revisionen inrättas inom några månader. För att snabbt övergå till avsnittet i resolutionen om bekämpning av bedrägeri, korruption, misskötsel och nepotism: det viktigaste nya förslaget i betänkandet gäller hur kommissionens tjänstemän skall rapportera förseelser de upptäcker. Som jag gjorde klart under utfrågningarna i september och vid andra tillfällen är vi överens om uppfattningen att det ligger ett värde i att definiera bästa möjliga mekanismer i detta syfte även om vi självfallet alla hoppas att de sällan kommer att behövas. Sedan juni förra året har OLAF-förordningen givit personalen bättre ledning om hur man rapporterar möjliga felaktigheter. Vi föreslår att man kompletterar dessa bestämmelser med att definiera tjänstemännens rättigheter och skyldigheter att rapportera misstänkta felaktigheter genom interna kanaler, men inte uteslutande inom samma hierarkiska led. Möjligheten att använda angivna externa kanaler kommer också att tas upp. Vi försöker genomföra en bästa praxis. Människor som rapporterar felaktigheter i god tro och på sätt som inte komprometterar utredningarna genom att de avslöjas i förtid kommer att garanteras ett seriöst gensvar på sina rapporter, sekretess under de tidigaste skedena och skydd för sin yrkesverksamhet. Självfallet kommer det också att finnas skydd för tjänstemän som utsätts för falska tillvitelser. Ni kommer att få alla detaljer i ett meddelande senare i år. Jag tror inte att parlamentet kommer att bli besviket på det vi kommer att föreslå. Jag övertygas dock av förslaget i punkt i betänkandet om att använda externa organ för att genomdriva nuvarande bestämmelser om ekonomiskt ansvar. Vi planerar redan att reformera de nuvarande disciplinära rutinerna så att grundlighet, rättvisa, konsekvens och yrkesmässighet kan garanteras. Och vi kommer att föreslå att man inrättar en interinstitutionell disciplinstyrelse - detta är ytterligare en punkt där vi behöver parlamentets stöd och förståelse. Hela förslaget till förändring kommer att innefattas i ett meddelande i juni. Nästa huvudavsnitt i betänkandet till parlamentet är normer i det offentliga livet. Genom att införa en rad uppförandekoder har den nuvarande kommissionen börjat utveckla en uttrycklig etisk ram. Denna kommer att föras ytterligare ett steg framåt i och med ett förslag i juni om ett interinstitutionellt avtal om en kommitté för normer i det offentliga livet. Detta ligger i linje med utkastet till resolution. En viktig uppgift för kommittén kommer att bli att ge råd om etik och normer och att övervaka gemensamma och specifika uppförandekoder för institutionerna. Jag välkomnar parlamentets stöd för detta. Vi undersöker också för närvarande hur vi effektivast kan genomföra förslaget om ett klassificeringssystem för handlingar, som framförs i punkt i van Hulthens betänkande. Förslaget till resolution påminner med all rätt om kommissionens redovisningsskyldighet inför detta parlament. Ordförande Prodi och vice ordförande de Palacio och andra kolleger har visat att kommissionen engagerar sig för detta i praktiken. Jag hoppas att vi snart kommer att kunna komma överens om en uppförandekod för relationerna mellan våra institutioner som inbegriper uppdaterade regler om tillgång till handlingar. Denna fråga togs med all rätt upp av Elles och Thors hänvisade till den. Jag är säker på att de är medvetna om att vi i mitten på december officiellt mottog förslaget till ramavtal med parlamentet. Vi väntar nu på att parlamentet skall besluta när det vill inleda förhandlingar om texten. Vi går hemskt gärna vidare så snabbt som möjligt. I betänkandet betonas med rätta den centrala betydelse personalpolitiken måste ha i reformen. Det gläder mig att kunna säga till van Hulthen och Haarder att de detaljerade rekommendationerna om anställning, utbildning, belöningar och utnämningar till chefspositioner ligger klart i linje med vårt eget tänkande och våra egna förslag. Jag vill också gå mot ett linjärt karriärsystem eftersom det nuvarande kategorisystemet inte längre passar för våra institutioners behov. Det spärrar verkligen möjligheterna för människor med bevisad kompetens att avancera och byta arbete. De ledamöter som under denna debatt med rätta har prisat kommissionens tjänstemän, som till övervägande delen och typiskt sett har hög integritet, arbetar hårt och har stor kompetens, har helt rätt i de kommentarer de har gjort. Även om vi i vitboken om reformstrategi kommer att beskriva våra idéer på dessa och andra punkter tydligt är naturligtvis detaljer och precision viktiga. Därför kommer en rad meddelanden att följa under de kommande månaderna. Vart och ett kommer att finnas tillgängligt för parlamentet att granska och svara på. Under tiden är det helt klart att vi kommer att behöva arbeta nära parlamentet som institution i centrala frågor av gemensamt intresse, särskilt löner och pensioner och översynen av tjänsteföreskrifterna. På den sistnämnda punkten överväger vi om det skulle vara lämpligt att anta en ramförordning med gemensamma bestämmelser om viktigare frågor som löner, villkor, personalföreträdare och så vidare, men låta de olika institutionerna införa regler om andra frågor. Parlamentets tidiga tankar om denna idé skulle vara särskilt välkomna. Jag skall sluta med att hänvisa till punkt i resolutionen till parlamentet beträffande resursbehovet för vår förändringspolitik. Detta är avgjort relevant. Vi är säkra på att det kommer att uppstå en stor avkastning av reformen när moderniseringsåtgärderna börjar leda till ökad effektivitet och bättre resurshantering. Det står emellertid mycket klart att delar av kommissionens tjänsteenheter redan är mycket ansträngda. Parlamentet har ofta påpekat detta. För det andra står det också klart att reformen kommer att kräva vissa nyinvesteringar i utbildning inom yrkeskunnande och teknik. För det tredje står det mycket klart att ökade förberedelser för utvidgningen måste genomföras. De har redan konsekvenser för resurstillgången. Det står också klart att om vi tar på oss nya uppgifter - vilket rådet och parlamentet säkerligen kommer att be oss om - kommer vi att tvingas göra så kallade "negativa prioriteringar" och lämna det bortprioriterade därhän för att frigöra resurser. Ett centralt inslag i reformen kommer därför att bli en mer rigorös process för att knyta ihop prioriteringsprocessen med resursallokeringen i ett system med verksamhetsbaserad administration. Jag vill dock betona att fastän kommissionen självfallet kommer att införa en intern disciplin när det gäller att prioritera kan denna endast få full effekt om parlamentet och rådet delar den och intar en lika stringent attityd till de krav som ställs på kommissionen. Kommissionen välkomnar därför punkt i van Hulthens betänkande. Herr talman, jag slutar med att tacka parlamentet för dess uppmärksamhet under ett oundvikligen långt tal och genom att uttrycka min uppriktiga tacksamhet mot föredraganden, budgetkontrollutskottet och de andra utskott som har lämnat synpunkter. Vi ser fram emot att arbeta nära tillsammans med detta parlament för att slutföra reformstrategipaketet och sedan, vilket är det allra viktigaste, arbeta tillsammans med detta parlament för att genomföra det kontinuerligt under de år som kommer att fordras för någonting så komplicerat som detta.  Jag förklarar debatten avslutad.  Omröstningen kommer att äga rum i morgon kl.   Justering av protokollet från föregående sammanträde Protokollet från gårdagens sammanträde har delats ut. Finns det några synpunkter?  Fru talman! Jag vill uttala mig i en fråga som har stor betydelse för alla i denna kammare. I går eftermiddag svarade kommissionen på frågor under den vanliga frågestunden. Provan, som var talman, fick stora problem eftersom Byrne använde minuter till att svara på frågor. Det är särskilt viktigt för denna kammare att vi har möjlighet att ställa frågor till kommissionärerna och jag tycker det är löjeväckande att en kommissionär tar upp minuter för att svara på frågor. Jag vet att han var särskilt oroad över att behöva svara på en fråga som jag vet att en rad av mina kolleger - inte jag själv - ville ställa till honom rörande skälet till varför han inte vidtog interimistiska åtgärder mot fransmännen i nötköttsfrågan. Förutom detta vill jag föreslå att - vem som än är talman - om vi får en annan situation då en kommissionär bara pratar på tiden ut, skall talmannen ha befogenhet att stoppa kommissionären eller få honom att korta ned sina svar.  Tack, herr Sturdy. Jag skall ge ordet till Provan. Jag vill i förbigående påpeka att han hanterat en något känslig fråga på ett utmärkt sätt, med tanke på hur litet tid vi hade. Jag tror att för så viktiga meddelanden som detta är en halvtimme verkligen för kort. Jag tror att vi måste överväga att utöka talartiden.  Fru talman! Jag är glad att denna fråga tagits upp, men jag hade tänkt ta upp den i parlamentets presidium, vilket är det korrekta förfarandet. Vi kanske bör ha en diskussion i presidiet om hur vi kan strukturera denna typ av debatt på ett lämpligt sätt i framtiden. Det var inte tillfredsställande i går. Vi höll på fem minuter längre än avsett. Precis som Sturdy sade talade kommissionären i minuter och ledamöterna hade bara sex minuter på sig att ställa frågor. Det var en löjeväckande situation som vi måste komma till rätta med.  Ja, herr Provan, vi skall granska det vid nästa presidium.  Fru talman! Ursäkta mig - jag tar sällan till orda i en sådan här situation, men den här gången är det också för att vädja till oss själva. Trots att jag högaktar Sturdy, uppfattar jag hans klagomål mot Byrne som orättvist; vi bad nämligen till slut Byrne att presentera vitboken om livsmedelssäkerhet. Det är en mycket komplex sak som inte kan avhandlas på tio minuter. Byrne använde till minuter till den, varpå vissa av oss ställde frågor som ibland översteg en minut. Själv använde jag mindre än en minut, andra mer. Det är vår uppgift att se till att man inte bara avsätter en halvtimme för kommissionens uttalande, utan en hel timme så att vi har tillräckligt med tid att debattera. Det Provan sade stämmer. I går var jag här i plenumet från kl. ; det var vi i parlamentet som satte upp oljekatastrofen Erika på föredragningslistan och det var vi i parlamentet som satte upp stormarna i Europa på den. Allt detta sammantaget ledde till att vi, under vice talmännen Colom och Provan, använt längre tid för våra anföranden. Det är parlamentet självt som bär skulden för att vi dragit över så pass mycket. De vice talmännen har inte haft det lätt och det är orättvist att angripa kommissionären för detta, för Byrne fick vänta och blev själv lidande på grund av det. Det är vi själva som bör ändra föredragningslistan och vara mer disciplinerade.  Tack, fru Roth-Behrendt. Ni bekräftar min uppfattning att en sådan debatt egentligen skulle vara berättigad till en dryg timme. Jag tror att vi kommer att ta hänsyn till detta i framtiden.  Fru talman! I eftermiddag skall den årliga debatten om inrättandet av området för frihet, säkerhet och rättvisa hållas. Det är infört i föredragningslistan som frågor till rådet. Den muntliga frågan skall faktiskt inleda den debatt som förutsetts i utkastet till artikel i fördraget. Jag vill att ordförandeskapet försäkrar att rådet, som inte har besvarat frågorna skriftligen, i första hand svarar på de frågor som ställts av utskottet för medborgerliga fri- och rättigheter samt rättsliga och inrikesfrågor så att vi därefter på ett effektivare sätt kan inleda debatten om EU-fördraget.  Tack, fru Terrón I Cusí. Vi skall naturligtvis granska detta med rådet. Vi har gått litet utanför justeringen av protokollet. Finns det några andra synpunkter på det?  Fru talman! Rörande protokoll vill jag att ni noterar vad jag anser vara en tydlig överträdelse av förfarandebestämmelserna i samband med min fråga nr i går kväll. Den handlar om märkningen av Nestlés bröstmjölksersättningsburkar som tillverkats i Europeiska unionen, vilken skett på ett olämpligt språk och med förvirrande textning och färgsättning, vilket är en tydlig överträdelse av EG:s direktiv / om modersmjölkersättning. Detta rapporterades först den oktober förra året och såldes fortfarande i Islamabad i Pakistan i går, när jag kontrollerade detta. Jag vet att ni inte kan kommentera denna fråga rent innehållsmässigt, men genom sitt svar misslyckas kommissionen med att ta ansvar för genomförandet av detta direktiv, på samma sätt som man misslyckats med att tillhandahålla de årliga rapporter som krävs, och som man misslyckats med att följa upp ett tidigare klagomål man fått - se min fråga nr / Jag ber er att skriva till kommissionen på Europaparlamentets vägnar och uppmana denna att fullfölja dess åtaganden, och på vägnar av mödrarna till de barn på varje tusental barn som dör i späd ålder och för vilka användningen av olämplig mat som blandas med orent vatten är livsfarlig.  Helt riktigt, herr Howitt. Ert inlägg kommer naturligtvis att tas till dagens protokoll, men jag skall också skriva till kommissionen så som ni önskar.  Det portugisiska ordförandeskapets verksamhetsprogram samt situationen i Angola Nästa punkt på föredragningslistan är rådets uttalande om det portugisiska ordförandeskapets verksamhetsprogram samt situationen i Angola.  Fru talman, ärade ledamöter! Det är en stor ära för mig att vara här i Europaparlamentet för att presentera det portugisiska ordförandeskapets verksamhetsprogram för det första halvåret Ledamöterna känner redan till texten i detta program, varför jag kommer att begränsa mig till att betona några av dess viktigaste punkter. Jag vill börja med att säga att mitt land anser att ordförandeskapets arbete skall bedrivas inte bara med önskvärd effektivitet på ministerrådsnivå, utan också genom ett djupgående samarbete med institutionerna och alla gemenskapsorgan, liksom genom ständig öppenhet i ordförandeskapets verksamhet gentemot den europeiska allmänheten. Det portugisiska ordförandeskapets förbindelse med Europaparlamentet förtjänar speciell uppmärksamhet eftersom den har en speciell roll inom den interinstitutionella ramen och för att detta organs legitimitet härrör från de europeiska medborgarnas direkta val i de olika länderna. Detta är det första budskap jag här skulle vilja knyta till löftet om att ordförandeskapet hela tiden kommer att stå till förfogande för klargöranden och ett fullständigt och öppet samarbete med denna kammare. Fru talman, mina damer och herrar! Europa befinner sig i dag i ett avgörande ögonblick när det gäller att slå fast den politiska och ekonomiska organisationsmodellen och att fastställa sin identitet på global nivå inför de nya utmaningar som måste besvaras. Projektet att skapa stabilitets- och utvecklingsvillkor för hela kontinenten, vilket utgör det stora politiska målet för denna europeiska generation, tvingar oss till några val med konsekvenser för unionens framtida projekt. De senaste åren har vi lyckats uppnå mycket betydelsefulla framsteg när det gäller skapandet av en inre marknad och vi har successivt etablerat det ambitiösa projekt den gemensamma valutan innebär. Nu måste vi gå ännu längre: vi måste se till att dessa framsteg följs av en parallell utveckling av politiken på andra områden för att ge en fastare struktur åt en enhetlig process som kan svara mot den europeiska befolkningens stora bekymmer och önskningar. Om vi inte lyckas använda de instrument vi har, det vill säga det Europa som vi har åstadkommit hittills, på ett effektivt och övertygande sätt, är det uppenbart att vi inte kan stimulera våra medborgares vilja att acceptera byggandet av ännu mer Europa. Det portugisiska ordförandeskapet kommer att försöka se till att den europeiska sociala modellen i framtiden skall utvecklas på ett konkurrenskraftigt sätt och bibehålla unionens förmåga att gå i spetsen för den ekonomiska konkurrenskraften på ett internationellt plan. I avsikt att stödja förverkligandet av detta projekt, kommer vi nästa månad, i mars, att genomföra ett extra toppmöte med Europeiskt rådet som kommer att ta upp ämnet "sysselsättning, ekonomiska reformer och social sammanhållning för ett Europa med inriktning på innovation och kunskap". Det finns säkert några bland er som frågar sig vad vi vill åstadkomma med detta initiativ. Kan denna tanke tillföra något mervärde till det som redan har gjorts? Eller försöker Portugal inleda en ny process som skall läggas till de som utformades i Luxemburg, i Cardiff och i Köln? Frågan är befogad och en del av svaret har ni framför er i det dokument som den portugisiske premiärministern offentliggjorde för två dagar sedan. Det är vår avsikt att med detta arbetsprojekt skapa en bättre förbindelse och samordning av de pågående processerna, genom att även införa en ny dimension. Vi måste se till att Europa får ett nytt uppsving som gör det möjligt att inom tio år bli det mest dynamiska och aktiva ekonomiska området på världsscenen. Därför är det viktigt att se till att den europeiska ekonomin lyckas optimera alla sina instrument, och särskilt att den inte släpar efter i den avgörande kampen om konkurrenskraften. Enligt vår mening går denna kamp via demokratisering av informations- och kunskapssamhället på europeisk nivå, genom att inom detta ämne på ett radikalt sätt minska det avstånd som separerar oss från andra områden som vi konkurrerar med inom den internationella ekonomin. Denna ansträngning att modernisera, aktualisera och samordna nya resurser avser vi att lägga fram vid Europeiska rådet i Lissabon. Vi räknar med alla, med detta parlament, med arbetsmarknadens parter, med andra områden inom det civila samhället, och naturligtvis med regeringarna i medlemsstaterna för att kunna genomföra detta viktiga mål. Fru talman, mina damer och herrar! Den politiska splittringen på den europeiska kontinenten upphörde redan för några år sedan. Enandet av Europa har nu blivit det strategiska mål som Europeiska unionen måste arbeta med helt och hållet och som det inte får råda några tvivel om. Under decennier har det sagts till de befolkningar som har lidit under en begränsad åsiktsfrihet att här, i denna del av Europa, höll en frihets- och framstegsmodell på att skapas som vi önskade att alla skulle kunna delta i. Nu är tiden inne att visa att vi är konsekventa med det vi har sagt. Utvidgningsprojektet för Europeiska unionen och alla modeller för avtal som vi avser att skapa med andra länder på kontinenten går i samma riktning: att garantera ett stort område av stabilitet och utveckling som kan ge hela Europa en framtid i fred och framsteg. Det portugisiska ordförandeskapet har framför sig den viktiga uppgiften att fortsätta de förhandlingar om utvidgningen som inleddes under stränga tekniska kriterier och en bedömning av objektiva meriter hos var och en av kandidaterna. Det är vår avsikt att tillsammans med dessa länder öppna alla delar av förhandlingarna i en snabb och effektiv takt, och som grundar sig på förslag som Europeiska kommissionen lagt fram. Vi kommer på samma sätt att arbeta med fullt engagemang för att ge de sex kandidatländer vi nu börjar förhandla med möjligheten att återta eventuellt förlorad tid utan att detta på minsta sätt påverkar den pågående förhandlingsprocessen. Det speciella fallet Turkiet kommer att kräva särskild uppmärksamhet från vår sida, med hänsyn till den speciella omständighet som råder och behovet att garantera det land som är en brytningspunkt på världsscenen en fast förhoppning om ett närmande till unionen. Utvidgningen är alltså ett europeiskt mål som det portugisiska ordförandeskapet inte kommer att undvika utan försöka driva på. För att utvidgningen skall kunna äga rum anser Europeiska unionen att det är nödvändigt med en reform av institutionerna som gör deras verksamhet mer demokratisk, effektiv och öppen. Vissa av dessa reformer kan genomföras utan förändringar av fördragen, genom en förbättring av institutionernas arbetsmetoder. Andra reformer kräver en revidering av fördragen, vilket kommer att ske på den regeringskonferens som vi kommer att presentera inom några veckor, och vi har målet att kunna avsluta den innan detta års utgång. Det är en erkänt svår och känslig uppgift eftersom den har att göra med beslutsmakten i unionen. Vår intention är att inviga den med en modell som knyter samman ambition och realism, det vill säga att den lyckas gå så långt som möjligt och nödvändigt med en enhällighet som garanterar att resultaten kan accepteras av medlemsstaterna före slutet av år Respekten för detta är som alla vet, knutet till den omständigheten att varje förlängning av debatten kan leda till förseningar i utvidgningsprocessen, en situation som kommer att få negativa politiska effekter som vi måste ta i beaktande. Vi är medvetna om att vi med denna nya reform riskerar att inte uppfylla förväntningarna hos vissa och vi känner väl till de befogade önskemål som många i detta parlament har om att gå längre. Jag kan försäkra att det portugisiska ordförandeskapet kommer att göra allt för att göra agendan för denna konferens, inom det mandat som det fick i Helsingfors, till en samling ärenden som kan utgöra en substantiell reform, men när jag utlovar denna strävan från ordförandeskapet kan jag naturligtvis inte lova några mirakel och speciellt inte att den gemensamma viljan hos medlemsstaternas regeringar skall komma i nivå med era förväntningar och önskningar. Detta är det sanna och ärliga språk jag här använder inför er, för jag vill inte skapa några falska illusioner. I detta sammanhang skulle jag vilja ta upp ännu en punkt som oroar det portugisiska ordförandeskapet, eller rättare sagt, som alltid har oroat mitt land, även innan vi övertog ordförandeskapet: Europaparlamentets representation under denna regeringskonferens. När det gäller denna fråga, som vi också vet är känslig, är vår inställning att, utan att försöka undvika det som är förutsatt i Helsingforsslutsatserna, försöka gå så långt som möjligt med parlamentets deltagande, både i den formella ram som fastställdes i slutsatserna och i de informella modeller där denna institution anser det vara lämpligt med ordförandeskapets samarbete. Även om vi måste erkänna att vi står inför en representationsmodell som är en förbättring av den status Europaparlamentet hade under förhandlingarna om Amsterdamfördraget, anser vi att det är viktigt att arbeta i en riktning som kan gynna skapandet av en förtroendeingivande stämning och ett effektivt samarbete mellan rådet och parlamentet. I detta syfte skrev jag till Europaparlamentets talman och meddelade att ordförandeskapet avser att inleda arbetena med regeringskonferensen genom ett speciellt ministermöte vid sidan av rådets möte i februari, vilket beslutades i Helsingfors. Det kommer alltså att bli tillfälle i början av varje ministerkonferens, att utbyta intryck med talmannen och två företrädare för detta parlament. Detta organ kommer också att ha två observatörer närvarande under alla möten med förberedelsegruppen som kommer att ledas av statssekreteraren för Europafrågor. Jag tillade i brevet att ordförandeskapet engagerar sig också i att se till att Europaparlamentet får delta på ett effektivt sätt i debatten om regeringskonferensens dagordning. Vi är öppna för att delta i varje annan arbetsmodell som parlamentet, med respekt för Helsingforsslutsatserna, anser vara lämpligt. Jag vill försäkra er om att ni kan räkna med oss i detta gemensamma arbete. Fru talman, ärade ledamöter! Unionens roll i världen kan bara göra sig gällande i försvaret av dess principer och intressen att göra Europas röst trovärdig, om vi kan åstadkomma ett effektivt svar på de konflikter som uppstår inom strategiska områden och som vi inte kan stå likgiltiga inför. Kosovokrisen var och fortsätter att vara, möjligen med olika tolkningar, en lektion för oss alla, vilken vi måste dra nödvändiga lärdomar av. Jag anser att det nu, mer än tidigare, har blivit nödvändigt för Europa att förfoga över egna resurser för att effektivt och i tid kunna agera för att hantera kriser och genomföra operationer för att bevara stabiliteten och freden inom områden som är vitala för vår kollektiva säkerhet. Europeiska rådet i Helsingfors gav det portugisiska ordförandeskapet i uppgift att genomföra nya säkerhets- och försvarsmekanismer i Europa, förenliga med de åtaganden vissa av oss har inom Atlantpakten, liksom med den speciella situation som drar in vissa partner i Europeiska unionen. Det är dessutom viktigt att vi kan se till att denna nya modell är helt förenlig med de intressen våra partner i Nato har, både på europeisk och transatlantisk nivå. Under dessa sex månader kommer vi att pröva den gemensamma viljan att arbeta inom detta område och försöka utforma en enhetlig modell som kan sammanfoga olika ståndpunkter och intressen på ett komfortabelt sätt. Det är en erkänt besvärlig uppgift, men vi är övertygade om att det handlar om en ytterst viktig utmaning för unionens externa åtgärder, och vi kommer naturligtvis att granska de möjligheter som våra samtidiga ordförandeskap i Europeiska unionen och Västeuropeiska unionen ger oss. Jag vill också göra några kommentarer om unionens externa förbindelser i mitt anförande, fru talman, ärade ledamöter, och understryka några extra aspekter i det portugisiska ordförandeskapets verksamhetsprogram. Vi anser att de europeiska ansträngningarna för att få stabila fungerande institutioner inom unionen hela tiden måste ske parallellt med en fortsatt stark uppmärksamhet på det som sker utanför deras område. Europa har alltid vunnit när det har lyckats underhålla en aktiv och öppen yttre dimension, när det inte flytt in i sig självt för att slippa möta utmaningarna från yttervärlden. Vi måste nu möta denna värld ansikte mot ansikte och ha en aktiv närvaro i den. Därför tänker vårt ordförandeskap genomföra en samling åtgärder som främjar och förstärker Europas närvaro i världen, dels genom att följa upp de traditionella förbindelser vi redan har, dels genom att främja nya initiativ inom områden som vi måste sätta i centrum för Europas agenda. Vi kommer givetvis att rikta särskild uppmärksamhet på den allvarliga situationen på Balkan och på förbindelserna med Ryssland och Ukraina, framför allt på de spänningsområden som påverkar området i närheten av unionen. Vi strävar också efter att behålla Medelhavsområdet bland våra externa prioriteringar, varför vi kommer att ta flera initiativ i Barcelonaprocessen och försöka få ett synligt engagemang från unionens sida i fredsprocessen i Mellanöstern. Ett första och viktigt steg togs genom den rundresa jag nyss gjorde i regionen, då jag tillsammans med den höge representanten för den gemensamma utrikes- och säkerhetspolitiken och kommissionen besökte Syrien, Israel, Palestina, Jordanien, Egypten och Libanon. Det är fortfarande vår intention att utveckla en integrerad politisk dialog med hela Afrika, liksom att garantera att den process som skapats inom området för Lomékonventionen får en tillfredsställande uppföljning i framtiden. Latinamerika förtjänar en speciell plats inom denna ram för externa åtgärder på grund av den växande betydelse området har för Europa och överensstämmelsen mellan intressen som i dag förenar oss med detta område. Den transatlantiska dialogen med Förenta staterna och Kanada kommer också att ha en viktig plats på vår dagordning, med hänsyn till det som utgör vårt gemensamma deltagande i de euro-atlantiska institutionerna och särskilt vårt engagemang för att inom den närmaste framtiden, åter få i gång debatten i Världshandelsorganisationen. Många andra initiativ, framför allt inom en multilateral ram och en bilateral politisk dialog skulle kunna framhävas. Jag skall dock begränsa mig till att betona den nyhet som toppmötet med Indien kommer att innebära, liksom ministermötena med Australien och Nya Zeeland. Fru talman, ärade ledamöter! Jag vill inte dra ut på mitt anförande mer utan lämna tid åt frågor vilka jag med största glädje kommer att besvara. Jag vill emellertid inte sluta utan att uttrycka två viktiga prioriteringar, som vi kommer att lägga ned arbete på, och en fråga som har direkt samband med arbetet i denna kammare. Det första spörsmålet gäller det rättsliga området och inrikesområdet: det handlar troligen om en av de expanderande sektorerna i unionens verksamhet som efter Amsterdam har visat sig mer lovande. På detta område väntar vi på konkreta förslag från Europeiska kommissionen som gör det möjligt för oss att förverkliga ett område med frihet, säkerhet och rättvisa i linje med medborgarnas förväntningar på det europeiska projektet. Den andra frågan handlar om problemet med livsmedelssäkerhet: vi har just nu en extremt känslig situation på europeisk nivå vilket skapar en stämning av misstroende, med effekter för vår inre marknad, och som på ett negativt sätt projiceras på konsumentskyddet, förutom att det har återverkningar på våra externa förbindelser. Vi anser att det är viktigt att förändra denna inställning. Därför är det mycket viktigt att vi lyckas få en enhetlig arbetsram på europeisk nivå, främst genom skapandet av en byrå som kan fungera som ett instrument för samordning av de olika nationella inställningarna. Det förslag som kommissionen nyligen lade fram, inom ramen för sin vitbok, kommer att behandlas på lämpligt sätt under det portugisiska ordförandeskapet, främst genom en rapport som kommer att läggas fram för rådet i Feira i juni. Slutligen skulle jag vilja göra klart att frågan om parlamentets ledamotsstadga måste få tillräcklig uppmärksamhet från ordförandeskapet eftersom vi anser det oumbärligt att garantera en viktig aspekt som gäller värdigheten i den verksamhet som utförs inom denna institution. I detta sammanhang kommer vi att göra vårt bästa för att i dialog med er och i ett gemensamt arbete i rådet, se till att uppnå en rättvis och balanserad lösning på detta problem. Detta är de viktigaste budskap, fru talman, mina damer och herrar, som jag vill förmedla från den portugisiska regeringen nu när det portugisiska ordförandeskapet för unionen inleds. Jag står givetvis helt och hållet till ert förfogande för extra klargöranden som ni anser nödvändiga. Tack så mycket för er uppmärksamhet.  Jag tackar rådets ordförande för detta inlägg och jag ger genast ordet till kommissionär Patten, för kommissionens räkning.  . Låt mig tacka utrikesminister Gama för hans oerhört tankeväckande och omfattande presentation. Jag är glad att hans besök i Mellanöstern gick så bra. Jag är ledsen att jag inte kunde vara där med honom, eftersom jag vid tidpunkten försökte att komma till Thessaloniki för att delta i det första sammanträdet med återuppbyggnadsbyrån. Jag måste betona ordet "försökte", eftersom jag under största delen av måndagen befann mig på Münchens flygplats. Jag har inte för avsikt att tala länge i dag, inte minst därför att jag inte vill förekomma det tal som ordförande Prodi kommer att hålla här nästa månad. Detta tal kommer inte bara att handla om de kommande sex månaderna, utan de kommande fem åren. Låt mig emellertid upprepa ordförandeskapets ord och säga att kommissionen naturligtvis kommer att fortsätta att lägga stor vikt vid dess ansvarighet inför detta parlament. Vi stöder också ordförandeskapets initiativ för att effektivera ministerrådet. I egenskap av kommission är vi redan engagerade i en omfattande reformering, vilken vi skall diskutera med parlamentet under de närmaste månaderna. Men jag vill först och främst koncentrera mina kommentarer till frågor som faller under min behörighet som kommissionär med ansvar för yttre förbindelser. Ordförandeskapet har ett bredare intresse. Det måste inta en ledande roll under regeringskonferensens första fas. Det måste också följa upp de många åtaganden som gjordes vid Europeiska rådets toppmöten i Helsingfors och Tammerfors. Vad gäller t.ex. utvidgningen, kommer formella förhandlingar med de sex nyligen godkända ansökarländerna att inledas i februari. Samtidigt måste förhandlingsrytmen med de övriga ansökarländerna upprätthållas och föranslutningsstrategin för Turkiet måste upprättas. Inom alla dessa områden kommer kommissionen att arbeta för fullt. Andra större initiativ kommer att vara Europeiska rådets toppmöte i mars om sysselsättning, ekonomiska reformer och social sammanhållning för ett kunskapsinriktat och innovativt Europa, och ministern hänvisade till detta. Vi har för avsikt att följa upp detta toppmöte med en handlingsplan - E-Europa för informationssamhället. Inom mitt eget område, identifierar ordförandeskapet på ett korrekt sätt utvecklingen rörande formulerandet av den gemensamma säkerhets- och försvarspolitiken som en viktig prioritering. Minister Gama riktade med rätta uppmärksamheten på betydelsen av att eliminera klyftan mellan Europas ekonomiska styrka och vårt politiska inflytande, inte på grund av någon form av post-imperialistisk högfärd, utan därför att våra medborgare förväntar sig att vi skall göra det och att världen vill att vi skall göra det. Ordförandeskapet kommer att få se inrättandet av den interimistiska politiska och säkerhetskommittén. Jag har föreslagit att kommissionen bör skapa ett mindre krishanteringscentrum för att göra det möjligt för oss att reagera snabbare när detta behövs, först och främst rörande biståndsleveranser. Kommissionen bedömer det också vara viktigt att inrätta en fond som skall utnyttjas när det krävs snabba insatser, och som alltså skall tillhandahålla medel till krisförebyggande åtgärder och krishanteringsverksamhet. Detta bör t.ex. omfatta ett snabbt utnyttjande av polisstyrkor och mänskliga rättigheter eller övervakare av val, och stöd till civilt biståndsarbete, till säkerhet vid uppbyggande av institutioner och till mediareformer och offentliga informationskampanjer. Vi kommer även fortsättningsvis att vara engagerade i Balkanområdet och stödja Bernard Kouchner och den FN-ledda förvaltningen i Kosovo, och utveckla våra förbindelser med oppositionen i Serbien för att uppmuntra till ett regeringsskifte, vi kommer också att stödja den demokratiska regeringen i Montenegro, fortsätta den svåra uppgiften med att skapa ett mångkulturellt Bosnien, stödja den nya regeringen i Kroatien och försöka föra Albanien och den f.d. jugoslaviska republiken Makedonien närmare Europeiska unionen. Låt mig bara ta upp tre allmänna punkter. För det första måste vi göra allt vi kan för att se till att våra begränsade resurser används på bästa sätt. Jag har tidigare tagit upp det saktfärdiga och ineffektiva tempot i samband med våra biståndsprogram. Jag börjar få en stämpel på mig för att vara besatt av denna fråga - en stämpel som jag tycker är hedrande. Alla som kommer till mitt kontor kan se att mattorna är vältuggade och väggarna välklättrade i frustration över den tid det tar för oss att få saker och ting gjorda. Det är oacceptabelt - det måste och skall ske en förändring. Som jag sagt innan, har jag äran att arbeta med tjänstemän som är mycket bra, men som tvingas följa förfaranden som är usla. Detta är skälet till varför vi har inlett en granskning av utfallet för våra externa biståndsprogram och jag hoppas kunna lägga fram ändringsförslagen i denna kammare under våren. Det gläder mig att detta är ett ämne som ni uppenbarligen tillmäter betydelse. Vi håller på att utarbeta en ny förordning som omfattar vårt bistånd till Balkanområdet. Avsikten är att förenkla våra förfaranden och påskynda vårt bistånd. Vi kommer att tillsammans med Javier Solana rapportera till Europeiska rådet i Lissabon om vår politik inom Balkanområdet och bättre sätt på vilka vi kan genomföra vårt bistånd. I måndags inledde Europeiska återuppbyggnadsbyrån sitt arbete i Thessaloniki. Den kommer att spela en viktig roll, först och främst i Kosovo och sedermera, förmodar jag, på andra platser. Jag hoppas den kommer att få möjlighet att följa vår insatsstyrka i Pristina i spåren, vilken nu närmar sig slutet på sitt uppdrag. Insatsstyrkan har visat att unionen kan utföra ett seriöst, effektivt och snabbt jobb - med rätt ledarskap - med ett minimum av byråkrati och genom att delegera behörighet till personer inom området. Genom att berömma det arbete som utförts avser jag inte att ge uttryck för tillfredsställelse när det rör situationen i Kosovo. Det finns enormt mycket för oss att göra där innan vi kan säga att vi uppfyllt våra åtaganden och ideal. Det finns ytterligare en punkt som är relevant för frågan om resurser. Medlemsstaterna måste vara beredda att fatta svåra beslut om vad unionen kan och inte kan göra och uppriktigt erkänna att de i bland gör det svårare för kommissionen att vara effektiv, p.g.a. de villkor som lägger sten på börda när det handlar om att genomföra våra initiativ. Detta kommer att bli ett avgörande år för Ryssland i och med valet av Jeltsins efterträdare. Tjetjenien kommer naturligtvis att överskugga allt. Vi kommer ständigt att granska vår politik. Kommissionen behöver mycket tydliga riktlinjer från medlemsstaterna rörande användningen av de instrument som står till vårt förfogande: Den gemensamma strategin, partnerskaps- och samarbetsavtalet, Tacis, mänskliga rättigheter och demokratiprogram, livsmedelsbistånd osv. Vi håller på att diskutera med rådet hur vi skall genomföra de beslut som fattades i Helsingfors. Det kan finnas skäl till att känna sig hoppfull rörande Mellanöstern. Utvecklingstakten för fredsprocessen i Mellanöstern har påskyndats under den senaste tiden trots bakslag under denna vecka. Vi kommer inom kort att debattera detta. Låt mig bara säga att vi är medvetna om att Europeiska unionen måste - vilket också gäller framöver - ge ett större bidrag, och inte bara genom att gräva djupare i våra kollektiva fickor, även om vårt ekonomiska bidrag har varit, och kommer att fortsätta vara, betydande. I vårt närområde måste vi ge nytt liv åt Barcelonaprocessen, och jag ser fram emot den konferens som kommer att anordnas senare i år om partnerskapet mellan EU och länderna kring Medelhavet, precis som jag ser fram emot toppmötet mellan EU och Afrika. Jag hoppas att vi skall kunna arbeta med ordförandeskapet vid skapandet av växande politiska och ekonomiska förbindelser mellan Europeiska unionen och Asien. Kommissionen kommer inom kort att utarbeta ett meddelande tillsammans med Indonesien. Vi hoppas att våra diskussioner med Kina om inträde i Världshandelsorganisationen - även om dessa kommer att bli krävande - får att lyckosamt slut. Det gläder mig mycket att vi, tack vare ordförandeskapets initiativ, kommer att hålla ett toppmöte med Indien. Jag anser att vi bör arbeta för att stärka våra förbindelser med detta land som ju är den största demokratin i världen; ett land där - i val efter val - fler röstar i fria och rättvisa val än i hela Europa och Nordamerika tillsammans. Detta parlament har, förståeligt nog, alltid haft ett starkt intresse av hur Europeiska unionen stöder de mänskliga rättigheterna och demokratiseringen i världen, också genom de hundra miljoner euro som finns tillgängliga inom Europeiska unionens initiativ för demokrati och mänskliga rättigheter. Jag delar också starkt detta intresse. Det har skett många förändringar under de senaste åren, inte minst antagandet under av de två förordningarna med anknytning till de mänskliga rättigheterna. Under första halvåret innevarande år har kommissionen för avsikt att anta ett meddelande i vilket dess politiska förhållningssätt inom detta område fastställs, inklusive den officiella styrningen av våra program för mänskliga rättigheter och demokratisering. Parlamentet uppmanade den föregående kommissionen att utvärdera Europeiska unionens deltagande i valobservationsdelegationer under de senaste åren - en erfarenhet som bäst kan beskrivas som "blandad". Som svar på denna begäran och på de förändrade rättsliga och budgetmässiga förhållandena enligt de nya förordningarna, har kommissionen för avsikt att anta ett meddelande före påsk, i vilket man kommer att lägga fram vissa förslag till rationalisering och förbättring av vår verksamhet inom områdena valobservation och bistånd. Jag vet att detta särskilt kommer att engagera denna kammare. Det kommer helt enkelt att bli mycket jobb de kommande sex månaderna, då vi - hoppas jag - kan få saker och ting gjorda. Jag ser fram emot att få arbeta tillsammans med kammarens ledamöter och med det nya ordförandeskapet, som jag vill gratulera vad gäller deras program. Jag ser fram emot att få arbeta tillsammans med dem för att uppnå detta mål.  Fru talman, herr rådsordförande, kommissionär Patten, kära kolleger! Såväl rådsordföranden som kommissionär Patten har talat om nödvändigheten av ett gott samarbete mellan institutionerna. För det vill jag uttrycka mitt eftertryckliga stöd; jag vill för Europeiska folkpartiets grupps och Europademokraters räkning säga att vi eftersträvar ett så nära samarbete som möjligt med rådsordförandeskapet. Med kommissionen har vi redan ett gott samarbete i allmänhet, och goda kontakter har vi också börjat få. Det är min förhoppning att vi under det sex månader långa portugisiska rådsordförandeskapet kommer att kunna upprätthålla dessa goda kontakter liksom samarbetet, så att vi i slutändan kan nå gemensamma framgångar. Framgång för er i rådsordförandeskapet är nämligen också vår framgång - och dessutom framgång för Europa. Låt oss därför bedriva ett gott och nära samarbete. Herr rådsordförande, Portugal innehar för andra gången rådsordförandeskapet. Vi har det största förtroende för er, men se nu till att sätta upp höga mål! Regeringskonferensen är det största projekt ni kommer att initiera under ert ordförandeskap. Vi vill bestämt uppmuntra er att prestera ett eget bidrag till fortsättning utöver de tre så kallade leftovers från Amsterdam, och till ett mer ambitiöst program för oss. Förbered er på att under ert rådsordförandeskap lägga fram sådana förslag som gör att vi kan gå utöver de tre ämnesområdena av leftovers från Amsterdam - toppmötet i Helsingfors ger uttryckligen befogenhet till det, och vi uppmuntrar er till det; enbart att genomföra dessa tre leftovers är inte tillräckligt för att den kommande regeringskonferensen skall bli en framgång. Vi måste därför gå längre; jag vill uppmuntra er att utnyttja er av er rätt att lägga fram nya förslag för regeringskonferensen. Jag har nu inte för avsikt att gå in på några detaljer - även om det lockar. Men sådant hör hemma i debatterna, och mina kolleger Dimitrakopoulos och Leinen har ju lagt fram ett betänkande med en generell inställning som vi delar. Ställ alltså ambitionerna högt. Men en sak måste vi självklart se till att hålla hårt på. På toppmötet i Helsingfors talade man om Europaparlamentets båda observatörer. Jag ber er av hela mitt hjärta att göra allt som står i er makt under konferensen för att dessa båda företrädare för Europaparlamentet i så stor utsträckning som möjligt får status av likaberättigade deltagare på konferensen, samt även att de förses med teknisk utrustning och arbetsbetingelser sådana att Europaparlamentet kan göra sig hört som anstår det. Detta vill jag verkligen och av hela mitt hjärta be er om. Ert rådsordförandeskap lär dessutom faktiskt också bedömas i förhållande till graden av genomförande av denna idé. Vi vill också tacka kommissionen för att kommissionens ordförande Prodi i Helsingfors gav sitt stöd till vår parlamentsordförande Nicole Fontaines förslag om en bred ansats för regeringskonferensen samt om behovet av att Europaparlamentets båda företrädare får reella möjligheter att delta. Under det portugisiska rådsordförandeskapet kommer förhandlingar med sex olika länder att återupptas - fem centraleuropeiska länder samt Cypern. Vi i Europeiska folkpartiets grupp och Europademokrater har alltid begärt att Centraleuropa skall betraktas som en enhet och vi hoppas att man under nästkommande månader kommer att kunna nå framsteg vid förhandlingarna, som lär bli hårda. Vi ber er också om att ge hög prioritet åt frågorna om den inre säkerheten på den europeiska kontinenten; dessa frågor är inte bara i sig högst betydande utan de utgör tillika en mycket viktig punkt för acceptansen av utvidgningen i Europeiska unionens medlemsländer. Ni gav en kort kommentar angående Turkiet. Europaparlamentet har konstaterat att Turkiet i Helsingfors blivit tillerkänt kandidatstatus. Vi menar nu att man i den konkreta utformningen av förbindelserna till Turkiet skall tillämpa samma bedömningsgrunder som för de centraleuropeiska länderna. För att ta ett exempel: Om vi gällande den ungerska minoriteten i Slovakien eller i Rumänien insisterar på att den skall få bevara sin identitet, så förväntar vi oss samma sak från turkisk sida vad gäller hanteringen av kurdfrågan. På det området vill vi se framsteg så att de etniska minoriteternas identitet kan bevaras även i Turkiet; vi uppmanar er att vidta motsvarande initiativ. Kommissionär Patten har med all rätt talat om Medelhavsområdet. Vår partigrupp är överens om att förbindelserna till Medelhavsområdet, läget i Nordafrika och i Mellersta Östern är lika betydelsefulla för Europeiska unionen som utvecklingen i de centrala och östra delarna av Europa. Vi tillerkänner det en hög prioritet och eftersträvar en dialog mellan de olika kulturerna. Men vi vill också be om att man inte har alltför bråttom med att bjuda in vissa personer från Medelhavsområdet till Bryssel. Man bör nog överväga om inte en sådan inbjudan snarare bör komma mot slutet av fredsprocessen. Jag skall dock inte fördjupa mig ytterligare i denna fråga. En avslutande kommentar: Vi har med glädje kunnat höra att ni uttalat er om ledamöternas status. Parlamentet har lagt fram ett förslag som inte kommer från vår grupp utan från kollegan Rothley, men som vi självklart ställer oss bakom uttryckligen. Vi vill att en enda rättvis och enhetlig status skall gälla för samtliga ledamöter i Europaparlamentet; och vi vill värna ledamöternas integritet genom det; jag välkomnar uttryckligen vad ni sagt om detta - dock måste det vara en enhetlig stadga som gäller för samtliga ledamöter i Europaparlamentet. Lyckas ni med detta och även övriga programpunkter då är det en stor framgång för Europa och för oss alla - för stabiliteten, säkerheten och demokratin på kontinenten; vi önskar er lycka till, det här är ingen partipolitisk fråga. Lycka till från Europeiska folkpartiets grupp och Europademokraterna.  Fru talman, minister Jaime Gama, herr rådsordförande, herr kommissionär, ärade ledamöter! Jag vill för Europeiska socialdemokratiska partiets grupp hälsa er välkommen, gratulera till ert anförande och till presentationen av det portugisiska ordförandeskapets program och säga att samarbetet med rådet, liksom för övrigt med kommissionen men i detta sammanhang särskilt med rådet, är för vår del inte bara nödvändigt utifrån institutionella kriterier, det handlar om ett samarbete som också krävs i avtalet vi måste respektera på grund av innehållet i det program som det portugisiska ordförandeskapet har lagt fram. Programmet innehåller en, enligt vår mening, balanserad och ambitiös vision om hur Europeiska unionen bör agera inför de utmaningar vi har framför oss. Detta sagt om den externa utgångspunkten, med en strategiskt visionär politik i relationerna med flera områden och regioner i världen, och särskild tyngdpunkt på förståelsen av vad som händer i Latinamerika och i Sydamerikanska gemensamma marknaden, men också på prioriteringen av utvidgningen och behovet att fördjupa försvars- och utrikespolitiken i Europeiska unionen. Men samtidigt som denna vision finns, väl framställd i ordförandeskapets program, finns också en prioritering av och oro inför européernas angelägenheter, inför problem i de länder som utgör Europeiska unionen, med en prioritering av ett område med frihet, säkerhet och rättvisa och även av omsorgen om livsmedelssäkerheten och skyddet för konsumenternas rättigheter och miljöfrågorna, i en vision om hållbar utveckling som bärs upp av detta område självt och inte av någon annan. Men av alla dessa aspekter, herr minister, är det en sak vi vill ge en eloge för och som är en av det portugisiska ordförandeskapets prioriteringar, det är att man koncentrerar sig på de sociala frågorna och sysselsättningen. Det portugisiska ordförandeskapet nöjde sig inte med att i sitt program skriva in det som var kvar från andra råd: det valde, det ville göra en markering och en markering som för oss socialister, och säkerligen för majoriteten av ledamöterna i denna kammare, är en viktig markering: inte bara att göra Europeiska unionen till ett dynamiskt och konkurrenskraftigt område på global nivå utan framför allt att vara trogen sina samhälleliga värden och att försvara en europeisk social modell. Att vara angelägen om en konkurrenskraft grundad på innovation och kunskap är kanske, i början av detta nya årtusende, det bästa bidrag man kan ge Europas grundare och Europeiska unionens verkliga solidaritetsprojekt. Jag är glad att kunna notera, genom det sätt som dokumentet presenterades på i förra veckan av rådets ordförandeskap och genom dess utformning, att denna punkt kan bli, inte bara en prioritering för ett ordförandeskap, utan också ett signum för Europeiska unionens närmaste framtid. Vi gratulerar därför till valet av denna prioritering, och vi är beredda att samarbeta för att fördjupa den och för att vi faktiskt skall kunna gå från ord till handling. Den andra frågan handlar om regeringskonferensen, vilken redan har tagits upp av Poettering. Europaparlamentet blev djupt besviket på slutsatserna från rådet i Helsingfors. Besviket på hur rådet ser på Europaparlamentet och besviket på agendan. När det gäller fördragsreformen vill inte Europaparlamentet förvisas till en roll som observatör av arbetet under denna regeringskonferens. Vi har åsikter, vi arbetar, vi har erfarenheter och vill bidra med dessa erfarenheter för att hjälpa till så att Europa och Europeiska unionen kan utvecklas och fördjupas ännu mer, och när det gäller dagordningen och dess innehåll, handlar det inte om någon nyck eller halsstarrighet från Europaparlamentet. Vi tycker inte att man kan ha en regeringskonferens varje år, och vi menar att vi nu har ett tillfälle att föra in några ämnen - inte alla, inte genomföra hela reformen, men föra in några ämnen -, i denna dagordning. Frågor som försvarspolitiken och medborgarnas rättigheter, vilka kanske behandlas vid sidan om, överenskommelsen om stadgan om grundläggande rättigheter och frågan om en europeisk åklagare är frågor som enligt vår mening, skulle kunna finnas med på denna dagordning, bland andra som kommer att framträda mer i detalj, och därför är jag glad över att notera ordförandeskapets uttalande om att det är för en substantiell dagordningen. Vi kan kalla den substantiell, global, vi kan ge den fler punkter, men jag gläds åt att notera att det genom seriositet och utan voluntarism, vilket var det uttryck som ministern använde, finns det en beredskap från det portugisiska ordförandeskapet att, tillsammans med Europaparlamentet, kunna få de andra regeringarna att omfatta fler ämnen på denna dagordning. Detta arbete kan inte bara krävas av det portugisiska ordförandeskapet. Var och en av oss, i våra länder, var och en av oss tillsammans med kollegerna i de nationella parlamenten har ansvaret för att påverka de andra regeringarna så att vi kan uppnå enhällighet i detta ämne, och den fråga jag skulle vilja ställa, herr minister, är om det kommer att ske några framsteg och om det portugisiska ordförandeskapet, ifall Europaparlamentet kommer med sitt yttrande i tid för att regeringskonferensen skall kunna inledas den februari, redan under det extra Europeiska rådet i Lissabon ämnar lägga fram ett förslag till dagordningen för denna nya regeringskonferens. Herr rådsordförande! Jag önskar er lycka till. Er uppgift är inte lätt, det portugisiska ordförandeskapets program är, som Barón Crespo sade, mycket ambitiöst, men som en gång en portugisisk poet skrev, "när en människa drömmer växer världen och skrider framåt", och det är när det finns höga ambitioner som man kan ta steg framåt, även om det skulle vara små steg, mot att göra Europeiska unionen starkare, mer solidarisk och framför allt mer förankrad hos alla dess medborgare.  Fru talman, herr rådsordförande, herr kommissionär! Jag vill ta tillfället i akt och på ELDR-gruppens vägnar lägga fram tre förslag till det tillträdande ordförandeskapet. Låt mig först säga vad gäller utvidgningen, att vi verkligen välkomnar förändringen i vad som jag skulle beskriva som "stämningen" och de politiska ambitionerna kring utvidgningsdebatten. Detta bekräftades i Helsingfors och det ligger nu i ordförandeskapets händer att utveckla detta material. Rörande de ansökarländer som redan börjat förhandla är det tydligt att vi nu börjar närma oss de mer kritiska och komplicerade delarna av förhandlingsprocessen, och för de som just fått klarsignal i Helsingfors måste vi nu inleda detta arbete med. I detta sammanhang är det viktigt att uppmärksamma och ta itu med vissa av de element som tydligt håller på att växa fram inom den allmänna debatten. Det är tydligt att det i vissa ansökarländer finns en viss avmattning hos allmänheten rörande det europeiska projektet. Det är viktigt att uppmärksammar och tar itu med detta i det politiska arbetet. I vissa fall finns det tecken på en framväxande "de och vi"mentalitet, och vi måste ta itu med denna. Jag vill föreslå ordförandeskapet att ni förutom de vanliga diplomatiska kanalerna, genom vilka ni i ert uttalande om mål åtagit er att rådfråga ansökarländerna om deras planer och regeringskonferensen, bör överväga att använda den europeiska konferensen som en mekanism och en metod att på ett offentligt sätt lyssna och delta i en dialog med ansökarländerna om deras synsätt. Vi föreslår detta som ett medel att på högsta politiska nivå demonstrera den likhet som råder rörande bedömningen av ansökarländerna. Min grupp anser att det är viktigt att man engagerar sig i att skapa ett partnerskap för Europa och inte ett Europa som skapas genom diktat. Vi måste hitta mekanismer för att tydligt få våra ansökarländer att förstå detta under förfarandets gång. Den andra fråga som jag vill ta upp handlar om regeringskonferensen. Det åvilar er att genomföra den oerhört viktiga uppgiften att fastställa dagordningen och starta konferensen - i bland tror jag att det är en ganska otacksam och svår uppgift. Det är tydligt att konferensen kommer att handla om det som blev kvar efter toppmötet i Amsterdam. Detta är naturligtvis viktigt, men jag menar att det inte är tillräckligt vad gäller en ambitiös inställning till dagordningen och jag delar de åsikter som andra kolleger som talat i dag har framfört. Man kan nästan känna det kyliga draget av den stängda dörren i Helsingfors om frågan rörande mer långtgående ambitioner, men slutsatserna lämnade emellertid denna dörr på glänt. Herr rådsordförande! Jag vill uppmana er att på ett bestämt sätt placera er fot i dörrspringan och förespråka en mer ambitiös dagordning. Det är oerhört viktigt att vi nu tar tillfället i akt genom denna regeringskonferens och försöker att ge tillbaka litet själ till Europa. Det är mycket tydligt att fördragens nuvarande konstruktion misslyckas med att på ett meningsfullt och tillgängligt sätt fånga strävandena i vårt samtida Europa. Fördragen misslyckas med att på ett tydligt och heltäckande sätt visa för en vanlig person hur institutionerna fungerar. Vi måste bli bättre på att förklara detta genom att bygga in det i de grundläggande dokumentens struktur, och jag ber er att börja om från början. Det kanske var för tidigt att utropa ett ambitiöst "ja" i Helsingfors. I dag är det för tidigt att säga "nej". Börja om från början med detta, så får ni denna kammares stöd. Jag välkomnar verkligen ert engagemang i samband med denna idé om ett innovativt och kunskapsinriktat Europa och jag ser fram emot att bidra till denna debatt i denna kammare och direkt med ordförandeskapet. Vi har utfört mycket arbete tillsammans med Förenta staterna om den digitala dialogen, för tillfället i synnerhet inom områdena rörande privatliv och dataöverföring, men det är inte slutfört. Vi har ett lagstiftningsforum mellan denna kammare och den amerikanska kongressen. Vi har regelbundna toppmöten mellan rådet och Förenta staterna och det finns allt färre möjligheter att avsluta vissa fall med en avgående förvaltning. Jag uppmanar er, herr rådsordförande, att ta kontroll över denna dagordning och dra vissa specifika och tidiga slutsatser av den transatlantiska digitala dialogen och inte låta den flyta bort för att återupptas på nytt vid ett senare datum av en annan förvaltning. Det är nu den verkliga möjligheten finns och ni kan slussa igenom den som en del av ert initiativ rörande ett innovativt Europa. Kör hårt och lycka till!  Herr rådsordförande! Genom en lycklig omständighet i tidsplanen får ni ta över ett särskilt ansvar: inleda en regeringskonferens som uppenbarligen är grundläggande för Europas framtid. Ni kommer också - och det är den andra frågan jag skall ta upp - att vara ordförande för en konferens vars betydelse inte undgår någon, om sysselsättning och ekonomisk och social sammanhållning. När det gäller regeringskonferensen vill jag gärna berätta om min grupps ståndpunkt och även om vilka förslag vi har. Innehållet till att börja med - olika kolleger som talat har med rätta betonat att Helsingforsmötet var otillräckligt, och en så snäv föredragningslista förefaller oss inte godtagbar. Vi vill absolut att minst fyra konkreta punkter skall tas upp på dagordningen: juridisk status för stadgan med de grundläggande rättigheterna och dess inverkan på medborgarna, det förstärkta samarbetet som är en grundläggande mekanism, den successiva integrationen av utrikes- och säkerhetspolitiken, med särskild betoning på förebyggande av konflikter inom gemenskapspelaren och slutligen översyn av det ålderdomliga Euratomfördraget, som bör ses över när det gäller målsättningarna och sedan införlivas i unionens fördrag. När det gäller metoden har regeringskonferensens åtgärder länge tydligt visat sina begränsningar, liksom regeln om enhällighet. Rådet gjorde misstaget att inte ändra metod. Vi är besvikna över det men om rådet vill visa att man vill ha en mer demokratisk och starkare union, måste man åtminstone ta med Europaparlamentet så mycket som möjligt, och jag vill också lägga till de nationella parlamenten. Europaparlamentet bör på samma sätt som kommissionen vara delaktigt, eftersom vi är de två institutioner som har en gemenskapsvision, och det skulle vara logiskt att parlamentet blir delaktigt i ett samtyckesförfarande i slutet av förhandlingarna. Annars är jag, liksom andra kolleger, rädd att gapet vidgas mellan allmänheten och de europeiska institutionerna. Vi upplevde i Seattle ett viktigt förfarande, en livlig reaktion från det civila samhället gentemot en världsomspännande institution som man inte förstår och vars funktion uppfattas som farlig för samhället i sin helhet. Det får inte bli på samma sätt för Europeiska unionen, det skulle jag personligen beklaga. Ni skall snart resa runt i huvudstäderna för att övertyga era kolleger om att man skall utvidga dagordningen och ändra metoden. Vi avvaktar resultatet av era åtgärder innan vi uttalar oss om framtiden för denna regeringskonferens. Jag skulle slutligen vilja betona en punkt som enligt min uppfattning inte förts fram tillräckligt: det är i stort sett nödvändigt att lyckas med konferensen annars riskerar vi att definitivt blockera Europeiska unionen. Jag tänker på ett område som ligger oss varmt om hjärtat, nämligen skattefrågan. Sedan flera år är vi inte i stånd att fatta ambitiösa beslut om skatter på miljöområdet, eftersom enhällighetsregeln hindrar oss från det, och jag kommer nu till den andra punkten i mitt inlägg, nämligen sysselsättningen, eftersom denna typ av beskattning också kan generera sysselsättning. När det gäller toppmötet om sysselsättningen har man talat om innovation och alla är positiva till det. Även om innovation definitivt kan öka konkurrenskraften, får man ändå inte skyla över en verklighet som är mindre lysande och mer oroande. Förvisso är det ofta så att innovationen spelar en viktig roll, men konkurrenskraften förvärvas ibland genom tvivelaktiga mekanismer: en i vissa fall omfattande försämring av arbetsvillkoren i Europa, ökade risker, försämrad miljö och allmän stress. Det är inga uttalanden tagna ur luften: en rapport nyligen från Europeiska fonden för förbättring av levnads- och arbetsvillkor i Dublin visar att arbetsvillkoren är dåliga eller försämras för ett stort antal arbetstagare; när det gäller miljön visar års rapport från Europeiska miljöbyrån att av studerade parametrar motsvarar antingen status quo eller en försämring. Oljefartyget Erikas förlisning visar för övrigt att konkurrenskraften inom en ekonomisk sektor kan uppnås till priset av försämrade arbetsförhållanden, ökade risker och ett allvarligt hot mot miljön. Jag tror därför att det är på tiden att se över vissa gällande mönster och jag beklagar att det inte framgår tydligare av ert dokument. Jag tror exempelvis att innovation kan kombineras med en strävan efter att öka inte arbetets produktivitet utan produktiviteten av sällsynta resurser och icke förnybara resurser. Det är säkert en utmärkt väg att gå, inte bara för en hållbar utveckling utan också för att skapa sysselsättning som är stabilare, säkrare, mindre stressande och mer lovande för framtiden. Vi kommer nu tillbaka till utgångsläget i mitt inlägg. Allt detta kan bara ske om vi förändrar de europeiska institutionerna. Det är därför den målsättning vi måste satsa på.  Fru talman, herr rådsordförande! Jag vill välkomna det portugisiska ordförandeskapet och säga att vi mycket uppmärksamt kommer att följa de vägar som tas angående detta ordförandeskaps viktigaste frågor och prioriteringar: från utvidgningen till fördragsrevisionen, från Lomékonventionens framtid till toppmötet Europa-Afrika, från sysselsättningsproblemen till de som gäller andra och tredje pelaren. Vi kommer att göra detta främst på grund av de farhågor som några av dem väcker, eller kanske det sätt de tas upp på. Detta är fallet med utvidgningen, vars förverkligande vi inte har några principiella skäl emot, men vars genomförande vi anser oansvarigt, om det sker utan en djupgående analys i förväg av olika konsekvenser och hur man skall förekomma dem. Till detta kan nu läggas ännu större farhågor inför att Turkiet räknas som kandidatland, när vi fortfarande bevittnar dess regerings totala ovilja att lösa kurdfrågan på ett adekvat sätt eller att upphöra med ockupationen av Cypern. Även revideringen av fördragen väcker allvarliga farhågor. Inte så mycket på grund av en möjlig och effektiv anpassning av dessa till utvidgningen, utan för att vi befarar att man, med detta som förevändning, skall falla för frestelsen, och det oacceptabla misstaget, att skapa en politisk ledning för Europeiska unionen. När det gäller Afrika tar vi med en blandning av tillfredsställelse och viss oro emot meddelandet, som inte bekräftades av ordförandeskapet här, om att dörrarna åter står öppna för genomförandet av det toppmöte som sedan tidigare har planerats. Tillfredsställelse eftersom vi alltid ansett det nödvändigt och lägligt att förverkliga det, särskilt om det inriktas på ett verkligt samarbete mellan de två kontinenterna, enligt lämpliga modeller, men också för att vi alltid har hävdat att vi måste fortsätta att göra allt för att kunna genomföra det. Dock även med en viss oro eftersom det presenteras med mycket kort framförhållning, till april månad, som är den planerade tidpunkten för toppmötet, vilket säkerligen gör det svårt att planera mötet på lämpligt sätt, om det inte till och med äventyrar dess genomförande. Vi noterar därför på vederbörligt sätt ordförandeskapets nya uttalande om Angola. Trots att det är sent från rådets sida, tycker vi att det går i rätt riktning, även om vi, framför allt i ljuset av de ståndpunkter vi själva har intagit här i parlamentet och i den gemensamma församlingen, hade hoppats på en mer fördömande inställning av UNITA med tanke på dess otvetydiga ansvar för hela det drama landet upplever. Men lika mycket som, eller mer än, formen för vissa frågor som står i fokus under det närmaste halvåret, oroas vi av det faktum att vissa frågor som är avgörande för oss, inte finns med bland det portugisiska ordförandeskapets prioriteringar. Den ekonomiska och sociala sammanhållningen glöms bort, och anses nästan diabolisk på gemenskapsnivå, och det är tråkigt att behöva konstatera att även det portugisiska ordförandeskapet undviker att alls nämna främjandet av sammanhållningen, trots att ordförandeskapet innehas av ett av länderna med lägst relativ utveckling. Det låga valdeltagandet i de senaste valen till Europaparlamentet bekräftade det djupa demokratiska underskottet och visade på medborgarnas stora avstånd till de dominerande nyliberala inriktningarna. Trots detta, och trots att vi står inför en fördragsändring, ser vi inte några institutionella förändringar som kan göra slut på detta underskott, och under tiden insisterar man på dessa inriktningar utan att göra något för att framför allt bekämpa arbetslösheten på ett effektivt sätt och främja sysselsättningen, frågor som är mycket angelägna för medborgarna. Genomförandet av ett extra toppmöte om ett pompöst ämne lugnar oss inte, eftersom vi redan har haft flera toppmöten om sysselsättningsproblemen utan att det lett till någon vilja att förändra den dominerande penningpolitiken, och även därför att målen och tidsfristerna är så vaga och ambitionerna med programmen motsägelsefullt oproportionerliga och tycks snarare vara en rökridå än en händelse med verkliga avsikter att förändra gemenskapens status quo på ett påtagligt sätt. Herr rådsordförande! Vi kan i dag analysera det program som har lagts fram och avsikter med detta. Men i juli kan vi göra en noggrann fullständig slutbedömning av det portugisiska ordförandeskapet, och det kommer vi att göra.  Fru talman, herr minister och rådsordförande, herr kommissionär, kära kolleger! Det roterande ordförandeskapet är ett av de mest unika kännetecknen för Europeiska unionen. Varje halvår är det som om vi alla står inför en ny inledning och återigen drar oss till minnes den eviga andan, samma eviga anda, varken mer eller mindre. De inriktningar som har fört oss hit, som har åstadkommit det som hade varit otänkbart för femtio år sedan, är samma grundläggande inriktningar - dessa och inte andra som vi har velat skapa - som dessa och andra framtida förenta stater i Europa kan föra ännu längre. Det är klart att känslan av att börja om mycket är en illusion. Kontinuiteten i våra ärenden kan inte ta någon hänsyn till olika Europa var sjätte månad, men det är en mekanism som friskar upp minnet genom nya infallsvinklar och påminner oss om vad vi är: ett Europa med partnerskap mellan länder, ett nationernas Europa. Jag hoppas att förväntningarna på det portugisiska ordförandeskapet uppfylls vad gäller ett kreativt och varaktigt sammanfogande av arbetena i Luxemburg, Cardiff och Köln, och i förbindelserna med Afrika, och i arbetet med moderniteten - informationssamhälle och digital-TV - eller i omsorgen om gemenskapens yttersta randområden. Jag tror att vi i allmänhet borde vara djärvare i befästandet av framtiden för den ekonomiska och sociala sammanhållningen, ett centralt mål för fördragen, långt ifrån uppfyllt, vilket också är bland dem som mest attraherar utvidgningsländerna. När regeringskonferensen sätter i gång rekommenderar vi försiktighet och realism. Den fråga som debatteras i Europa i dag är deltagandet: ett effektivt deltagande från befolkningarna, i linje med de verkliga känslorna hos allmänheten i länderna. Det låga valdeltagandet i valen till Europaparlamentet har diskuterats flera gånger. Det är ett problem som inte påverkar parlamentets legitimitet, men som pockar på en demokratisk ödmjukhet från oss alla, och får oss att avstå från en våldsam förvandling av unionens karaktär eller fördragens struktur och balans. Mer än att förvandla allt, bör vi förbättra det vi har, och börja här i denna kammare, i vårt sätt att debattera, genomföra omröstningar, hur vi förmedlar det, hur vi kommunicerar och umgås med våra kolleger i de nationella parlamenten, och det är också rekommendabelt med en viss blygsamhet. Därför håller jag inte med om muttrandet om att parlamentets yttrande skulle fördröjas i reaktion mot en åberopad brist på stadga. Detta vore en allvarlig ansvarslöshet och det är inte problemet. Problemet, för det handlar om fördragsrevideringen, är det bristande deltagandet från de nationella parlamenten innan, ett område där vi med intresse kommer att följa inriktningen på ordförandeskapets program. Problemet här är att det bara finns en observatör från de två största politiska grupperna i stället för en från varje konstituerad grupp. Problemet med deltagande löses genom att utvidga deltagandet, inte genom att insistera på ännu fler av samma Dupont och Dupont. Jag vill inte sluta utan två oumbärliga anmärkningar om två färska händelser. Jag vill inte i dag, som portugis till portugis, kalla det kritik, snarare en nödvändig oenighet. För det första, en oenighet med beslutet att inte förlänga vapenembargot mot Indonesien. Det är ett olyckligt beslut och mycket olägligt. Det verkar som om vi glömmer bort de döda som fortfarande håller på att begravas i Östtimor, den osäkerhet som fortfarande består och det cyniska dubbelspel de indonesiska militära myndigheterna spelar. Det som vi alltid har kritiserat har skett: en total svaghet i ett beslut som har fattats på sikt i stället för med tydliga villkor. För det andra, en oenighet också vad gäller uttalandet om Angola. Det är ytterliga en olycklig händelse. Det är ofullständigt, obalanserat och hjälper inte fram någon lösning på en långvarig tragisk konflikt. Vi stöder inte heller UNITA:s agerande de senaste åren, men det innebär inte att ansluta sig till krigets väg, att strunta i de mycket allvarliga anklagelserna om en fruktansvärd krigsekonomi som skadar den angolanska staten, att ta ställning för ena parten, att assistera eller till och med samarbeta i plundringen av resurser till olycka för en befolkning som är drabbat av ett krig sedan decennier, att ge kritikerna rätt i att utländska aktörer agerar på ett oacceptabelt partiskt sätt. När det gäller Angola kan målet bara vara ett: fred, medlen kan bara vara ett fåtal: fredliga och dess uttryck kan bara vara ett: en humanitär radikalism. När det gäller det lidande som drabbar befolkningen har ingen av de krigförande parterna i Angola rätt. Det har de inte! I vilket fall som helst, efter denna nödvändiga parentes önskar jag det portugisiska ordförandeskapet all framgång.  Herr Gama! Vi gläds åt ert ordförandeskap som inleder årtusendet, eftersom ni i Bryssel med de aktuella och brådskande frågorna om Timor och Macao, meddelade oss vad som kunde bli Europas öde: att ha varit och inte längre vara. Tidsplanen ger er av en tillfällighet en roll som ni känner till väl, eftersom er namne Vasco da Gama också var upptäckare. Ni skall öppna vägen mot regeringskonferensen. Men först har vi de återstående ärendena, såsom samarbetsavtalet med Sydafrika och det särskilda avtalet om vin: porto, ouzo, grappa och sherry piratkopieras av Sydafrika och Sydafrika kommer inte att respektera sitt åtagande. Vad tänker ni göra? Bland de andra återstående ärendena har vi också euron; euron fungerar som gemensam valuta. Varför ändra en situation som fungerar? För mervärdesskatten har övergångsperioden behållits. Varför inte göra samma sak när det gäller euron? Utöver det stora antalet ärenden har vi det sociala toppmötet om sysselsättningen i mars. Om inte ett mirakel sker som i Fatima, om man inte ger sig på den överdrivna internationaliseringen och de överdrivna skatterna, kommer man inte att lösa problemet. Vad tänker ni göra åt det? Sedan har vi regeringskonferensen. Vi avvaktar med ångest dess resultat, särskilt som vissa vill inrätta en europeisk åklagare. Ni kommer att göra rättvisan till en prioriterad fråga. Ni har hos er Sid Ahmed Rezala, mördaren som Frankrike släppt ut, som Spanien befriat och som nu är hos er. Vi får väl se vad ni beslutar att göra med honom. Slutligen har vi öppningen mot öst, i väster börjar Europa hos er. Hur långt går det i öster? Fram till gränsen mot Iran, till Kaukasien, från Lissabon till Moskva? Herr Gama! Ställ de rätta frågorna på alla dessa punkter. Vi får väl se om era franska socialistkamrater som efterträder er lämnar de rätta svaren.  Fru talman! Det finns nu en tidtabell för mer union, men det vi har behov av är en tidtabell för mer demokrati. Den februari kommer Portugal att lägga fram ett förslag till dagordning för regeringskonferensen. Den februari inleds konferensen. Den februari sammanträder utrikesministrarna, och därefter sammanträder de varje månad för att diskutera åtminstone fem viktiga frågor. För det första har vi frågan om majoritetsbeslut. På hur många av de områden som vi i dag har ett förfarande med enhällighetsbeslut kommer det framöver att vara majoritetsbeslut, så att demokratierna i våra medlemsstater kan röstas ned av ministrar och tjänstemän bakom stängda dörrar i Bryssel? För det andra har vi kommissionens sammansättning. Det kommer nog även framöver att vara en kommissionär för varje land, men de små länderna kommer oftast att få en junior-portfölj. För det tredje har vi röstviktningen i ministerrådet, parlamentets sammansättning och domstolen. De fem största länderna får kanske procent fler röster i rådet, även om alla förlorar lika mycket genom utvidgningen. För det fjärde kommer det att ske ett förstärkt samarbete. Portugal och andra federalistiska länder kommer att pressa på för att en majoritet av medlemsstaterna skall kunna bygga ut samarbetet, även om vissa länder skulle vara emot, och i detta förhållande ligger det ett faktiskt avskaffande av vetorätten i viktiga frågor. För det femte finns det en restavdelning som kommer att handla om allt det som medlemsstaterna skickar in, och på toppmötet i Porto kommer man alltså att kunna utvidga dagordningen för det som beslutades på toppmötet i Helsingfors. Allt kommer att sluta med ett nytt unionsfördrag som skall ersätta Amsterdamfördraget före år Det kommer att antas i Nice den december i år, med det blir knappast nice, om inte väljarna blandar korten på nytt. Det uppmanar vi gärna till från Gruppen för demokratiernas och mångfaldens Europa, som är min grupp här i parlamentet, och från vår gemensamma tvärpolitiska grupp med meningsfränder som heter SOS Demokrati, för det är SOS Demokrati vi behöver, inte mer byråkratmakt i Bryssel.  Herr talman! Jag vill börja med att tacka rådsordföranden för hans principförklaringar, framför allt beträffande Europaparlamentets medverkan. Utan tvivel har han en svår uppgift och frukterna av sitt arbete kommer han själv knappast att kunna skörda - det tycks vara ordförandeskapets eviga väsen. Om jag nu håller mig enbart till problemet med regeringskonferensen så visar enbart diskussionen om föredragningslistans omfång på de stora meningsskiljaktigheter som råder mellan medlemsstaterna. Med risken att upprepa mig och med vetskap om att jag därmed befinner mig i konflikt med merparten av ledamöterna i kammaren, insisterar jag på att rådets anspråkslöshet i Helsingfors var riktig. Alla har vi när allt kommer omkring tvingats uppleva hur man i Amsterdam sköt upp och lämnade de frågor som skulle vara regeringskonferensens kärnfrågor utan lösning. Europaparlamentets katalog av önskemål berör tveklöst flera viktiga frågor. Dessa önskemål bör emellertid inte tas upp förrän olika leftovers fått sin lösning i stället för att öppna för möjligheten att de viktigaste frågorna återigen förbigås i förhandlingarna. Först när man lyckats knäcka dessa nötter finns möjligheten att ägna sig åt övriga frågor. De visionärer som sätter tempot före grundligheten gör mig bekymrad.  Herr talman, minister Jaime Gama, rådsordförande som jag hjärtligt välkomnar, kommissionärer, ärade ledamöter! I det roterande ordförandeskapet har turen detta halvår kommit till Portugal. Detta system garanterar en jämlikhet i varje medlemsstats bidrag till det europeiska bygget, om ordförandeskapet genomförs på ett effektivt sätt och att man försöker finna en klok balans mellan nationella krav och uppfattningen av Europas allmänna intressen. Det är uppenbart att rotationen gör att de viktigaste delarna av arbetet sker enhälligt mellan medlemsstaterna och medborgarna i dessa. Om inte detta sker, får vi en rad ordförandeskap som inte förstår varandra och som saknar riktlinjer eller styrs av en osynlig hand vilket är oacceptabelt. Jag hoppas mycket av det portugisiska ordförandeskapet. Jag hoppas att det skall hjälpa till att svara på den centrala politiska frågan: vart går Europeiska unionen och på vilka vägar? Bara då kan vi gå över till den institutionella reformen, vilket är ett villkor för eller en konsekvens av utvidgningen som måste ske i respekt för balansen mellan Europeiska unionens nationer, befogenheter och politik vilken mödosamt har följts under årtionden . Att bygga upp är svårt och mödosamt, att förstöra går snabbt, vilket motiverar en stor försiktighet i behandlingen av denna fråga. I denna fråga kan en upplösningsprocess av Europeiska unionen börja. Några kanske tänker: detta är komplext och väldigt ambitiöst, varför Portugal? Jag svarar: om det måste genomföras, varför inte Portugal? När det viktigaste är beslutat blir det en del av övriga ärenden. Det vi anser om Europeiska unionen är oförenligt med vissa lösningar. Jag kan inte acceptera att man talar om utvidgning till varje pris, så som vissa, kanske för många, gör. Jag kan inte acceptera att man i en omfördelning av makten, och frågan är huvudsakligen den om makten, överlämnar den till en styrelse som utgörs av de starkaste länderna eller att bara dessa skall få plats och makt i Europeiska kommissionen. Jag kan inte acceptera att mitt språk inte skulle vara officiellt språk. Jag kan inte acceptera ett nedmonterande av den gemensamma jordbrukspolitiken eller att den skall fortsätta att gynna några och glömma andra, liksom jag avvisar att solidariteten bryts i sökandet efter en reell konvergens av utvecklingsnivåerna. Den ekonomiska och sociala sammanhållningen, en fördragsprincip, måste återigen finnas med i första ledet av unionens angelägenheter och prägla alla politikområden. Jag kan inte acceptera bevarandet av det nuvarande finansieringssystemet, liksom jag inte kan acceptera avsaknaden av en gemensam utrikes- och säkerhetspolitik. Det talas mycket om medborgarnas Europa. Man vill ha deras medverkan och informera dem, mobilisera dem kring starka idéer, motsvara förväntningar om genomförande. Det är inte med en status som mindre värd, vilken Europeiska rådet ger Europaparlamentet under regeringskonferensen, som man erkänner dess representativitet. Liksom man inte genom att en månad besluta tvärtemot vad Europaparlamentet ansåg månaden innan, kommer att nå framgång: detta inträffade i frågan om vapenembargot mot Indonesien. Men hur skall man väcka intresse hos medborgarna som många gånger vänder ryggen till? Låt oss försöka ge ett svar. Tillsammans med mina landsmedborgare, ser jag på Europeiska unionen från dess västra gräns i Azorerna, en av de regioner som i Fördraget om Europeiska unionen betecknas som "yttersta randområden". Det jag därifrån vill se är lika möjligheter, tillnärmande av de livsvillkor som fortfarande finns där. Jag ser inte utvidgningen som bara en addering av områden för att motsvara externa politiska utmaningar, jag vill se fördelning, solidaritet, samma förmåga till självförverkligande där jag bor, i norr, öst, syd som i mitten. Liksom jag är intresserad av de stora frågorna och anser att fördragen har ett perspektiv där människor räknas, följer jag uppmärksamt effekterna av Europeiska unionens små beslut angående min region, som är stor, alltså för mina medborgare. I detta ögonblick vill vi veta vilka åtgärder man planerar för gemenskapens yttersta randområden. Vad är framtiden för den mjölkproduktion som vår ekonomi är beroende av, en produktion som sker under unika villkor och som vi vet hur vi skall framställa i en nästan perfekt symbios med naturen? Som ni ser hoppas jag mycket av det portugisiska ordförandeskapet. Jag hoppas att det hjälper till att staka ut en väg och bibehålla den känsliga balansen, och att man i detta sammanhang gör framsteg i mycket viktiga frågor och med egna kännetecken. Jag hoppas att man engagerar medborgarna, och uppmärksammar deras legitima önskemål. Jag hoppas att ett arbete för Portugal är ett arbete för Europeiska unionen.  Herr talman! En av de största utmaningarna som det portugisiska ordförandeskapet står inför är regeringskonferensen. Som ni känner till mycket väl är detta parlament missnöjt med den tänkta dagordningens inskränkthet. De tre s.k. "Amsterdamresterna" är mycket viktiga och omfattar vad som förmodligen är den enskilt mest viktiga frågan för regeringskonferensen i samband med utvidgningen, dvs. den ökande volymen beslut som skall fattas genom ett förfarande med kvalificerad majoritet. Det är visserligen sant, men dessa tre frågor är mycket välkända för våra medlemsstater. De har ingående granskat dem under förhandlingarna i Amsterdam. De känner exakt till frågorna. De behöver inte granska dessa under ett helt år. De behöver en överenskommelse. De behöver förhandla en natt, kanske en vecka, och ett paket att avtala om. Då återstår resten av året - nästan ett helt år. Det är dubbelt så lång tid i jämförelse med den regeringskonferens då man ingick avtal om Europeiska enhetsakten Det är lika lång tid som den regeringskonferens då man ingick avtal om det mycket omfattande Maastrichtfördraget. Denna regeringskonferens varade ett år. Det är därför fullt möjligt att ta upp andra frågor. Ingen vill egentligen ha en allomfattande regeringskonferens med hundratals frågor - med en julgran där alla hänger upp sina favoritdekorationer. Det vi ber om är helt enkelt att ett begränsat antal viktiga frågor skall tillfogas dagordningen; frågor som man faktiskt borde ta itu med under det som är den sista regeringskonferensen före utvidgningen - sista gången vi har dessa förhandlingar utan att det blir nästan medlemsstater kring bordet, vilket gör alla avtal mer komplicerade än vad som är fallet just nu. Vi måste ta tillfället i akt. Det skulle vara höjden av oansvarighet att inte göra det. Under toppmötet i Helsingfors fick ni - det portugisiska ordförandeskapet - ett mandat att föreslå ämnen som kan tillfogas dagordningen. Detta innebär, med Cox ord, att dörren står på glänt - liberalerna stjäl alltid de bästa uttrycken från andras tal. Vi har för avsikt att på ett bestämt sätt placera vår fot i dörrspringan och se till att den fortsätter att stå på glänt och t.o.m. öppnas ännu mer. Gudskelov för att dörren står på glänt, därför annars hade detta parlament nästan med säkerhet frestats att yttra sig negativt om regeringskonferensens sammankallande, eller t.o.m. att fördröja vårt yttrande och därigenom fördröja starten på regeringskonferensen; kanske t.o.m. att återkalla våra företrädare från regeringskonferensen. Men det faktum att dörren står på glänt innebär att det fortfarande finns en väg framåt. Det som förändrar saken enligt min grupp, är den attityd som uppvisats av det portugisiska ordförandeskapet. Ni delar tydligen vår oro över dagordningens inskränkthet. Ni skulle tydligen också föredra att dagordningen utvidgades och ni har gett oss ett löfte att ni skall göra ert bästa i detta avseende, precis som ni just nu har sagt till oss att ni skall säkerställa vidast möjliga tolkning av åtagandena från Helsingfors rörande parlamentets deltagande i regeringskonferensen. Detta förändrar verkligen saken, vad min grupp anbelangar. Vi välkomnar detta. Men just som min kollega, Seguro, vill jag be er att tydligt uppge att ni har för avsikt att lägga fram förslag till en utvidgning av dagordningen redan till Europeiska rådets första sammanträde i Lissabon i mars, och inte vänta till juni. Detta skulle vara mycket viktigt för att hjälpa till med att övertyga detta parlament att avge sitt yttrande i tid, så att ni hinner inleda regeringskonferensen på alla hjärtans dag den februari.  Herr talman, herr rådsordförande och herr kommissionär! Det portugisiska ordförandeskapet har onekligen en hel del att göra under våren, inte minst vad gäller arbetet med regeringskonferensen och utvidgningen. Det kan inte ha undgått er att detta parlament vill se en utvidgad agenda med avsevärda institutionella reformer till fromma för ett mer effektivt och demokratiskt EU. Om detta kan man tala länge och mycket. Jag vill dock ta upp en annan fråga som av outgrundlig anledning hamnat på denna punkt på föredragningslistan. Jag vet att den är angelägen för Portugal, och den oroar min grupp, den liberala gruppen, mycket. Vi ser med förfäran på den förvärrade situationen i Angola. Med stigande oro har vi sett hur UNITA-gerillan ökar sina militära aktiviteter och urskillningslöst ger sig på civila, nu senast genom massakern på över hundra civila i Bieprovinsen. Vi ser också med stor oro på hur yttrandefriheten i landet stryps. Minst tjugo journalister arresterades förra året, trots att regimen i Angola försäkrat att den respekterar pressfriheten. Det finns flera enskilda journalister som på minst sagt tvivelaktiga grunder väntar på rättegång, anklagade för förtal av presidenten. Vi hoppas att de kan få en öppen, rättvis och snar rättegång. Folket i Angola har alltför länge plågats av detta tröstlösa inbördeskrig som har orsakat tusentals döda, lemlästade, undernärda och över två miljoner hemlösa. Situationen för civilbefolkningen är akut. EU har ett historiskt engagemang i Angola och är en stor biståndsgivare. Det är hög tid att tillsammans med FN öka pressen på Savimbi att återuppta de havererade fredssamtalen, men också pressen på regimen att den måste sluta med sina plundrarfasoner och respektera yttrandefrihet och mänskliga rättigheter. Vi liberaler utgår från att dessa frågor kommer att ha hög prioritet i samband med Portugals arbete med det nya partnerskapet mellan EU och Afrika.  Herr rådsordförande, herr kommissionär, herr talman! Ett litet land är vant vid att ha mycket utland och det är lovande, bland annat för de frågor som togs upp av den föregående talaren. Det sätt på vilket er befolkning, herr rådordförande, har engagerat sig i Östtimor, väcker hoppet att ni skall kunna lägga en grund för ny fred och nytt samarbete i Afrika. Vi var verkligen besvikna över Helsingfors och den begränsade dagordningen för regeringskonferensen och vi hoppas att ni skall utvidga den maximalt och använda den till förmån för ett starkare samarbete. I dag och i framtiden måste Europa kunna fungera som en demokrati. Det går inte utan reformer. Då blir en utvidgning det samma som en urvattning av unionen. För vår grupps räkning och särskilt för Europeiska fria alliansen vill jag be om ert ordförandeskaps uppmärksamhet för de regioner och kulturgemenskaper som visserligen inte är medlemsstater men som har grundlagsenlig behörighet för vissa ärenden som de måste kunna samarbeta med Europa om. Herr rådsordförande! Vi yrkar för att det skall kunna ske direkt. Till vår besvikelse togs det i Helsingfors, ett land som ändå är känt för att förorda insyn och öppenhet, ett steg i motsatt riktning i den ökända bilaga Jag vill också peka på att vi den här veckan i parlamentet talat om de stora skillnaderna i välfärd mellan regionerna i Europa. Arbetslösheten i våra fattigare regioner blir knappast mindre. Hur skall vi kunna förverkliga utvidgningens stora ambitioner om vi inte ens i Europa självt kan uppbringa någon respekt för kulturer, för språk och inte ens kan minska de stora skillnaderna i välfärd mellan våra regioner? Jag vet att ni anser att det här är mycket viktigt och jag önskar er stor framgång med det.  Herr talman, herr rådsordförande! Jag skulle först av allt vilja lyckönska er till ett initiativ från det portugisiska ordförandeskapet. På ett relativt signifikativt sätt har ingen kollega talat om det, det gäller det första toppmötet Europa-Indien. Jag anser att det är ett grundläggande initiativ. Kollegerna föredrar, som de gjorde med Sovjetunionen, att fortsätta att i dag diskutera med Kina, som för övrigt flertalet västföretag håller på att dra sig ur. Vi fortsätter att främja den röda mattans politik och fjäska för Peking, och vi ser inte att vi kan skapa ett strategiskt avtal med Indien såsom ni vill göra. När det gäller regeringskonferensen tycker jag att Poettering visade prov på humor i förmiddags när han sade att om de tre leftovers kunde lösas under det kommande rådet blir det en framgång för Europeiska unionen. Man måste verkligen vara närsynt för att inte inse att om vi inte tar oss an den grundläggande frågan, den om det konstitutionella medbeslutandet, om vi inte kan tänka oss en mekanism som är värdig en parlamentarisk dialektik, kommer vi att med , eller medlemmar snabbt bli fullständigt förlamade. Jag vill därför uppmana er, herr rådsordförande, att inte alltför noggrant notera denna mycket långa lista med så många punkter som ett stort antal kolleger skulle vilja lägga till en annan lista, som ni för övrigt redan känner till, utan om möjligt begränsa er till att föra in denna enda punkt som kan garantera att Europeiska unionen inte blir förlamad i morgon. Till de kolleger som förväntar sig ett svar från er när det gäller de två lobbyister som vi redan har vid regeringskonferensen tror jag att det också där är på tiden att vi inser att det inte är med lobbyister som vi kan förstärka en institutionell dialektik, utan att det är vår skyldighet att kräva att Europeiska unionen grundas på verkliga parlamentariska mekanismer, med en dialektik mellan detta parlament och rådet som är värdig namnet, och inte längre små segrar som ger mer eller mindre marginella poäng på regeringskonferensens föredragningslista.  Herr talman! Portugal har som första ordförandeland för EU det här årtusendet ställt upp ett klart och tydligt verksamhetsprogram. Ändå har jag några frågor som jag gärna skulle vilja få klarhet i från ordförandeskapet. För det första är jag glad över att Portugal fäster stor vikt vid den kommande utvidgningen av Europeiska unionen. Det ger också utrymme till utvidgning av dagordningen för nästa regeringskonferens. Förutom de tre leftovers från Amsterdam så behövs långtgående reformer för att kunna välkomna de nya medlemsstaterna. Dessutom prioriterar ordförandeskapet en förstärkning av GUSP. Förra veckan visade det sig i det gemensamma mötet med den amerikanska kongressen och Europaparlamentet att man även från amerikanskt håll oroar sig över finansieringen av GUSP. Kommer den att ske på bekostnad av den budget som EU-länderna nu ger till Nato? Ordförandeskapet föreslår ett extra toppmöte om bland annat sysselsättningspolitiken. Jag upprepar vår synpunkt att den mycket hellre kan utformas på lokal nivå. När det gäller de ekonomiska reformerna så vill jag ta upp Irland och Nederländerna som exempel. Dessa länder har nu fått ordning på det hela och förtjänar att få efterföljare. Angående livsmedelssäkerhet står det en hel del i verksamhetsprogrammet. Men precis vad är det egentligen som ordförandeskapet vill? Slutligen undrar jag hur ordförandeskapet hoppas uppnå enighet om stadgan och hur det ser på den oberoende expertundersökning angående tyngden av EP-medlemskap. Kommer ordförandeskapet att försvara undersökningsresultaten i rådet?  ) Herr talman, herr rådsordförande! Regeringskonferensens dagordning är inte tillräcklig. Kommissionen har sagt det och de politiska grupperna i parlamentet har sagt det. Den är otillräcklig, men slutsatserna från Helsingfors lämnar vägen öppen för en ändring. Det portugisiska ordförandeskapets uppgift är enligt min mening att försöka åstadkomma en sådan ändring, vilket jag uppmanar ordförandeskapet att göra. Uppgiften är inte överambitiös. Det är en uppgift som grundar sig på sunt förnuft. Vi vill att regeringskonferensen även skall ta upp andra frågor just därför att vi inte vill ha regeringskonferenser vart tredje eller fjärde år. Vi vill att den här regeringskonferensen skall lösa frågorna för en lång tid framöver. Herr talman, vi menar att det i huvudsak är tre frågor som borde ingå i regeringskonferensens agenda. Den första har att göra med Europas roll i världen. De institutionella aspekterna av säkerhets- och försvarspolitiken, som man under senare tid har gjort stora framsteg med och som en majoritet av européerna stöder, är en fråga som till slut måste tas upp i Nice. En annan fråga som vi måste reflektera över är det förstärkta samarbetet. Utvidgningen, vårt mål för de nästkommande åren, Europeiska unionens historiska utmaning, kommer att kräva flexibla formler vid genomförandet av vår politik. Rättfärdigandet tror jag vi alla känner till. För att underlätta utvidgningen måste vi därför beakta det förstärkta samarbetet i dagordningen. Avslutningsvis kan jag nämna en annan fråga som jag också anser vara viktig. För ett par veckor sedan inledde vi något som i de europeiska medborgarnas ögon är av särskilt stor vikt. Europeiska unionens dokument om de grundläggande rättigheterna. I Tammerforsslutsatserna nämns möjligheten av ett uttalande eller att man skall ta med det i fördraget. Jag tror att vi till slut kommer att vara tvungna att inkludera dokumentet om de grundläggande rättigheterna i fördraget. Gör vi det uppnår vi något viktigt: en förening mellan Europeiska unionen och medborgarna. Jag säger det på ert vackra språk genom att citera en portugisisk poet - förena de mänskliga rättigheterna med det där "comboio de corda que se chama o coração" . Herr rådsordförande, ni har viktiga uppgifter att ta itu med och parlamentet litar på att ni klarar av det. Seguro, vår kollega från Europeiska socialdemokratiska partiets grupp, ställde en öppen fråga till er och även jag skulle vilja höra det portugisiska ordförandeskapets svar på denna.  Herr talman, herr rådsordförande, kära kolleger! Det portugisiska ordförandeskapet har lagt fram ett ambitiöst program. De europeiska socialisterna litar på Antonio Guterres och hans medarbetare när det gäller att återföra vår union på vägen mot en hållbar ekonomisk utveckling. Europa lider av flera stora brister. Vi har fortfarande för hög arbetslöshet. Vi har en lägre andel sysselsatta än Förenta staterna och Japan. I Europa är de offentliga och privata investeringarna otillräckliga. Den nödvändiga budgetkonsolideringen har fått många stater att minska sina investeringar i infrastruktur, men den privata sektorn har inte alltid tagit över. De s.k. "riskkapitalinvesteringarna" är dubbelt så stora i Förenta staterna som i Europa. Amerikanerna investerar tre gånger mer än européerna i skapandet av nya företag. I Förenta staterna går procent av riskkapitalet till ny teknik, jämfört med bara procent i Europa. Japan investerar , procent av sin BNI i forskning och utveckling, Förenta staterna , procent och Europa bara , procent. Forskarna utgör bara , procent av arbetskraften i våra företag, mot procent i Japan och , procent i Förenta staterna. Vi lider brist på hjärnor. Vi har färre universitetsstuderande än amerikanerna och japanerna. Nära hälften av de europeiska studenter som doktorerar i Förenta staterna stannar kvar där och arbetar. På teknikområdet finns det till lediga jobb i Europa, i brist på kvalificerad personal. Amerikanerna har samma problem. Förra året inrättade emellertid den amerikanska senaten en kvot på nära immigrationsviseringar på fyra år för s.k. högt kvalificerade arbetstagare. Europa kan inte arrangera en sådan brain drain, en sådan stöld av hjärnor. Vi måste i stället investera i information, utbildning och innovation. Innovation och kunnande är i dag de viktigaste källorna till rikedom för nationerna. Vi måste lyckönska det portugisiska ordförandeskapet till att kämpa för ett Europa av innovation och kunnande. Rådets ordförande har just aviserat att det inte blir någon Lissabonprocess. Det är lovvärt. Vi måste i stället samla processerna från Luxemburg, Cardiff och Köln i en enda samordnad åtgärd med precisa och kontrollerbara målsättningar. Tillväxt- och stabilitetspakten från Dublin är mycket stabil men innehåller ingen tillväxt. Stabiliteten är nödvändig, men är inte ett mål i sig och när världens ekonomiska framtidsutsikter ser bättre ut, kan vi hoppas på en Lissabonpakt för sysselsättningen från det portugisiska ordförandeskapet.  Herr talman! Jag vill här visa min uppskattning för att det portugisiska ordförandeskapet med en sådan handlingskraft tar tag i förberedelserna för den kommande regeringskonferensen. Det är verkligen goda nyheter efter de inte särskilt tillfredsställande resultaten av toppmötet i Helsingfors. Min grupp anser att dagordningen för regeringskonferensen måste utvidgas så att Europeiska unionen verkligen skall kunna fungera effektivt med över medlemsstater i framtiden. Därför är vi glada över att ordförandeskapet vill inrätta fem arbetsgrupper som skall undersöka de viktigaste problempunkterna. Men liksom många har betonat så är de tre leftovers från Amsterdam en alldeles för mager dagordning. Min grupp kräver också att Europaparlamentet skall vara en fullvärdig part vid förhandlingsprocessen, vilket Fontaine och andra tidigare med eftertryck har begärt. Under de kommande veckorna kommer ordförandeskapet att besöka alla huvudstäder i våra EU-medlemsstater. Vi kräver att det portugisiska ordförandeskapet vid den rundresan till alla huvudstäder i de olika medlemsstaterna i EU utvidgar regeringskonferensens dagordning i enlighet med rekommendationen i betänkandet av Dimitrakopoulos-Leinen. Jag anser att det portugisiska ordförandeskapet efter den rundresan skall rapportera om resultatet av dessa samtal under sammanträdesperioden i Strasbourg i februari. Jag skulle vilja påminna ordförandeskapet om att det i artikel i Fördraget om Europeiska unionen står att regeringskonferensen inte kan inledas förrän Europaparlamentet yttrat sig. Jag utesluter inte att Europaparlamentet ger sitt yttrande först efter att det står klart hur Europaparlamentet på ett bättre sätt skall engageras i förhandlingarna och dagordningen har utvidgats. Herr talman! Det ämne som kommer att tas upp i mars är av mycket stor betydelse. Vi får dock inte inskränka det till demokratiseringen av informationssamhället. Låt oss främst se efter var Amerika är bättre än Europeiska unionen och inom det området lära oss best practices av Förenta staterna.  Herr talman! Jag skulle vilja fokusera på sysselsättning och sociala frågor. Jag välkomnar verkligen det dokument som utarbetats av ordförandeskapet denna vecka, som en del av förberedelserna för det särskilda toppmötet i mars. Det visar ett berömvärt, sammanhållet förhållningssätt, ett övergripande förhållningssätt som är mycket välkommet - än mer därför att det tar hänsyn till en rad av de viktiga förslag som vi har lagt fram i denna kammare under de senaste åren. Dessa omfattar behovet av att förbättra samordningen mellan sysselsättningsstrategin och de breda ekonomiska riktlinjerna. Jag ser fram emot genomförandet av de förslag ni kommer att anta i mars och hoppas att ni får det stöd ni behöver. Endast en sak gjorde att min glädje inte blev fullständig och det var i samband med konvergensen av social trygghet. Många av oss i denna kammare hoppades att få se ett Luxemburgliknande förfarande om konvergens av social trygghet, men jag är rädd att texten i dokumentet inte är i närheten av detta, utan i stället talar man om gemensam analys, samarbete och utbyte av bästa metoder. Detta är inte är inte tillräckligt för att skapa den modernisering av de sociala trygghetssystemen som vi behöver i Europeiska unionen. Om jag får ta upp specifika sociala paket, finns det två stycken jag kort vill nämna något om. Ett som är mycket viktigt för oss är de allmänna ramarna om information och rådfrågning. Jag hoppas att det kommer att ske framsteg rörande detta paket under det portugisiska ordförandeskapet. Men vi har också moderniseringen av företagsrådsdirektivet, dess granskning och ändringar. Under de senaste månaderna har jag fått besök av arbetare från Michelin i Frankrike, Ford i Portugal, i går av arbetare från ABB-Alsthom som påverkats av sammanslagningen, arbetare som förvägrats sina rättigheter enligt företagsrådsdirektivet. Detta måste moderniseras och genomföras av kommissionen. Kommissionen misslyckas med att uppfylla sina åtaganden. Om vi är seriösa när det gäller partnerskap på arbetsplatsen och de förbättringar som detta kan medföra; om vi är seriösa när det gäller innovation och produktivitet, måste vi granska lagstiftningen inom detta område och se till att industrins båda sidor visar lämplig respekt för varandra under denna partnerskapsprocess.  Herr talman! Herr rådsordförande, ni har lagt fram flera mycket ambitiösa projekt. Min grupp skulle gärna se att ni också kunde genomföra en stor del av dessa, särskilt på den inre säkerhetens område. Jag vill framhålla två punkter vilka förefaller mig vara speciellt betydelsefulla. För det första: Optimeringen av Schengensystemet, säkrandet av de yttre gränserna. För det andra: Förbättrad asylpolitik samt kampen mot laglöshet och människohandel. Till att börja med tänkte jag berätta om en aktuell situation i Belgien och vid de belgiska yttre gränserna. Situationen är bekant: I Belgien infördes helt plötsligt över en natt kontroller av landets inre gränser, vilket medförde timslånga köer och även problem i gräns-, person- och godstrafiken; detta innebar förtret för medborgarna och störningar på ekonomin. Skälet var den förestående legaliseringen av ca illegala invandrare, som fortfarande, efter tre-fyra års vistelse i Belgien, väntar på besked i asylfrågan eller som redan har fem-sex år av olaglig vistelse i landet bakom sig. Det kan vara värt att påpeka att åtgärderna som Belgien vidtagit är i enlighet med lagar och fördrag. Härav blir det dock uppenbart att detta inte kan vara lösningen på de återstående problemen, utan att vi här måste söka oss nya vägar och att lösningen till syvende och sist bara kan göras på gemenskapsnivå. För övrigt har Belgien valt en väg som liknar den som tidigare Frankrike, Italien och Luxemburg valt. Ansvaret ligger hos rådet. Det är anledningen till de krav vi kommer med. Vad jag vill och vad vi vill är att ni optimerar Schengensamarbetet som ett instrument för säkerheten, att ni företar en förnyad reglering av kontrollerna av de inre gränserna vilka tillfälligt återinförts samt att medlemsstaterna får information på förhand, varvid också tidsutdräkten bör anges; dock bör detta endast göras i absoluta undantagssituationer; då måste det dessutom genomföras snabbt och fullständigt över hela gemenskapen. Det andra är naturligtvis införandet av enhetliga och snabba asylförfaranden, varvid ett omgående införande av Eurodac ter sig som särskilt brådskande; detta innebär att medlemsstaternas ansvar slås fast och att verksamma instrument mot olagligheter ställs till förfogande.  Herr talman, mina ärade damer och herrar! Nu skulle jag förstås helst ta upp de förväntningar på rådsordförandeskapet som min kollega Pirker redogjort för. Det vore roligt, men tyvärr är ju tiden för den typen av diskussioner rätt begränsad i det här parlamentet. Jag måste av den anledningen skjuta på det till i eftermiddag. Då skall vi nämligen tala om årsrapporten för området säkerhet, frihet och rättvisa. Jag vänder mig till det portugisiska rådsordförandeskapet med följande begäran: Det var rådet - inte rådsordförandeskapet - som vägrade att ge parlamentet en skriftlig rapport för utvärdering av utbyggnaden av området säkerhet, frihet och rättvisa. Det finns en muntlig fråga, dock inget skriftligt svar från rådet; det motiv man ger till detta är att det inte är tillräckligt om rådet framför detta svar här i dag muntligen. Förfaringssättet är typiskt inte för rådsordförandeskapet utan för tjänstemännen i rådet, vilka förhåller sig till parlamentet som en överhetsstat. Överhetsstaten tenderar att säga: Vi, företrädarna för överhetsstaten, bestämmer vad som är bra för folkrepresentationen och vad som inte är det. Detta har vi i parlamentet ofta fått uppleva inom området säkerhet, frihet och rättvisa. När vi i morse fick höra det portugisiska rådsordförandeskapets ord att man är beredd att just på nämnda område inleda ett konstruktivt samarbete med Europaparlamentet, så kan vi bara säga att vi verkligen välkomnar det. Överhuvudtaget menar jag att allt som framförts av det portugisiska rådsordförandeskapet visar på en stor öppenhet gentemot den parlamentariska instansen i Europeiska unionen. Och det är bra, för vi måste ha klart för oss - speciellt när det gäller den mellanstatliga handeln, som fortfarande finns med i fördraget och fortfarande gäller vid uppbyggnaden av området säkerhet, frihet och rättvisa - att Europaparlamentet kommer att spela en central roll just på de områden där den mellanstatliga handeln äger rum och har omedelbara konsekvenser för de enskilda medborgarna samt mindre medverkan från de nationella parlamenten än tidigare. Om nu rådsordförandeskapet påstår att man erkänner detta - så har vi förstått det från det portugisiska rådsordförandeskapet - anser jag att vi i parlamentet kan inte annat än ge vårt stöd till det och säga: Om bara alla rådsordförandeskap agerade så, vore kontakterna mellan parlament och råd fungera betydligt bättre på den här nivån.  Herr talman! Jag vill börja med att välkomna rådets tjänstgörande ordförande och ställa tre betydelsefulla frågor om de utskott i detta parlament som jag sitter med i. Den första frågan handlar om beslutsprocessen inom den gemensamma jordbrukspolitiken, vilken bara ger Europaparlamentet en marginell funktion som simpel rådgivare. Vid en tidpunkt då den gemensamma jordbrukspolitiken alltmer betraktas som landsbygdspolitik, den första pelaren i det europeiska området, skyddet av miljön, arvet och sysselsättningen, är det obegripligt att parlamentet fortfarande bara har en rådgivande roll, vilket dessutom innebär att man inte har beslutsbefogenheter för mer än procent av unionens budget. Den andra frågan handlar om behovet att skynda på genomförandet av den nyligen meddelade europeiska myndigheten för livsmedelssäkerhet. Men det är viktigt att klargöra om vi bara bryr oss om den europeiska organismen för utvärdering och förvaltning av riskerna eller om vi bryr oss om en substantiell förstärkning av den gemensamma kvalitets- och säkerhetspolitiken för livsmedel, inklusive veterinärernas verksamhet. Om det är så måste medlen påtagligt ökas, såväl på unionsnivå som på nationell nivå. Om nu det senaste alternativet gäller, vilket jag anser bör vara fallet, måste jag säga att jag inte lugnas av Europeiska kommissionens meddelande förra veckan, där synen tycks vara att skapa "ytterligare" ett vetenskapligt organ helt utan befogenheter och isolerat från en gemensam åtgärd på alla fronter och länkar i jordbruks- och livsmedelskedjan. Den tredje frågan jag skulle vilja ta upp handlar om fiskeavtalet mellan Europeiska unionen och Marocko. Jag oroas verkligen över kommissionens sena inledning av förhandlingarna, liksom över den långsamhet vi kan bevittna från rådets sida i processens framskridande. Jag måste också säga att jag oroas över att inte i någon del av det portugisiska ordförandeskapets program ha sett ett påskyndande av förhandlingarna om avtalet nämnas. I gengäld har jag i samma program sett ett omnämnande av att fördjupa analyserna av kostnads- och intäktsanalyserna beträffande fiskeavtalen med tredje land vilket är det argumentet som vanligtvis åberopas i Europeiska unionen av dem som motsätter sig fiskeavtalen mellan unionen och tredje land. Jag skulle därför vilja höra vad ordförandeskapet har att säga om de frågor jag nu har ställt.  Herr talman, herr rådsordförande, kommissionär Patten, mina damer och herrar! Jag har det senaste portugisiska ordförandeskapet från i gott minne. Under det antogs normer och jag önskar er, herr ordförande, liksom oss alla att ert ordförandeskap blir lika framgångsrikt den här gången. Ni har lagt fram ett omfattande och ambitiöst program. Jag skulle vilja sätta fingret på en utrikespolitisk och en säkerhetspolitisk aspekt av programmet och ställa några frågor i anslutning till dem. Får jag be er att ge detaljerade svar på dessa frågor. För det första: Turkiet. Jag har ända sedan början stött Turkiets kandidatur och gläder mig nu över resultatet från mötet i Helsingfors. Kommer nu ordförandeskapet att stödja denna kandidatur genom att formulera en åtgärdskatalog och en tidsplan och därigenom göra det möjligt för Turkiet att på samma sätt som övriga tolv kandidater komma till förhandlingsbordet? Och är ordförandeskapet villigt att ta initiativ för att lösa kurdproblemet; kanske kan man ge sitt stöd till en konferens på samma sätt som skedde i Madrid för Mellersta Österns vidkommande - här avser jag den idé som Poettering, som tidigare tagit upp kurdproblemet, lanserade? Beträffande den gemensamma säkerhetspolitiken ger toppmötena i Köln och Helsingfors anledning till hoppfullhet. Nu måste något konkret göras. Det måste vara något som accepteras av samtliga EU:s medlemsländer och som kan accepteras även av de länder som inte är medlemmar i Nato. Jag har, herr rådsordförande, känslan att ni orienterar er mot Nato och frågar er hur en konstruktion som passar in i Nato kan se ut. Men det handlar inte om det. Vad vi behöver är en europeisk konstruktion, som passar ihop också med Nato - det måste vi se till.  Herr talman! Det portugisiska rådsordförandeskapet har en svår uppgift att tampas med. De båda föregående rådsordförandeskapen har formulerat mål och slagit fast mandat som kanske inte är särskilt långtgående. Er uppgift är nu att genomföra detta. Det kan hända att resultatet i slutändan blir lyckat, men hur som helst är det ni fått på er lott ingen lätt uppgift. Det gäller särskilt den sista punkten som kollegan Sakellariou tog upp, nämligen frågan om förverkligandet av en europeisk utrikes- och säkerhetspolitik. Europaparlamentet kommer härvidlag att ge sitt oinskränkta stöd till er; vi lägger naturligtvis också vikt vid att funktionen som komplement till Nato behålls samtidigt som européerna utvecklar en egen kapacitet på det här området för att därigenom kunna hantera de svåra situationer som kan uppstå. Ni har också i fortsättningen uppgiften att tillse att Barcelonaprocessen fortskrider; vidare innebär utvecklingen av förhandlingarna i Mellersta Östern helt nya chanser. Jag har fått intrycket att de berörda parterna i dag i mycket större utsträckning än tidigare är villiga att acceptera att Europa spelar en roll på detta område. Jag önskar er och Patten all framgång med denna uppgift. Ytterligare punkter av vikt är naturligtvis regeringskonferensen, spänningsförhållandet mellan utvidgning och handlingsförmåga i Europeiska unionen samt de problem som kan uppstå i samband med riskerna för overstretching och de nödvändiga beslut som vi måste träffa på regeringskonferensen. Ni är bunden till ett visst mandat. Å andra sidan visar erfarenheten att, när en av de parter som deltar i förhandlingarna väl presenterat ett förslag, är det mycket svårt att stoppa en diskussion om förslaget. Detta innebär att såväl hittillsvarande praxis som era faktiska handlingsmöjligheter ger er möjligheten att tolka mandaten mycket vitt. Jag tror att förutsättningarna för att vi i Europaparlamentet skall kunna fatta rätt beslut i vårt yttrande är goda, om ni kan ta initiativ till en sådan bred tolkning av mandatet. Därigenom skulle det i högre grad bli möjligt för oss att lägga fram våra föreställningar om demokrati och Europeiska unionens handlingsförmåga på förhandlingsbordet.  Herr talman! Efter att ha hört så många ambitiösa och betydelsefulla saker sägas om utrikespolitik och sysselsättningspolitik skäms jag nästan att komma med klagomål. Men jag måste ändå göra det. Jag har läst ert verksamhetsprogram och lyssnat uppmärksamt på er. Jag skulle önska att programmet var lika ambitiöst på de områden jag arbetar för här i parlamentet, nämligen områdena miljöpolitik, konsumentskydd och hälsopolitik. Jag är medveten om att ett ordförandeskap inte kan ta sig an allt och inte satsa på alla områden, och därför respekterar jag att ni fokuserar på annat. Men jag kan ändå inte låta er slippa undan så lätt - det förstår ni nog också. Jag vill göra några kommentarer. I ert skriftliga program - och även i det som ni framfört här i dag - har ni lagt vikt vid livsmedelssäkerheten. Det är viktigt. Parlamentet kommer att ta itu med vitboken "Livsmedelssäkerhet". Ministern har påpekat att toppmötet i juni skall befatta sig med den vitboken. Jag hoppas att ni har så pass stor respekt för Europaparlamentet att ni inväntar parlamentets samråd och även besluten, men jag betvivlar att så blir fallet ända fram till juni. Vi vill dock gärna göra ett försök för att tillmötesgå det portugisiska rådsordförandeskapet. Likaså lägger ni vikt vid direktivet om ramvillkor för vattenförsörjningen. Också gällande detta vill jag be er att helt enkelt godkänna ändringsförslagen som parlamentet skall anta i Bryssel i februari - då lär vi få en bred enighet. En sak till: Ni har sagt att ni vill koppla samman miljöpolitiken med den fysiska planeringen. På den punkten kan jag ge er mitt fulla stöd. Ni har möjlighet att på regeringskonferensen se till att det nya fördraget innehåller en europeisk kompetens för den fysiska planeringen. Därmed skulle ni med ens ha vunnit över oss på er sida; men att ni verkligen genomför det tvivlar jag starkt på. Jag kommer dock att ge er mitt stöd för det. Som avslutning en sak till: jag ber er att i samband med områdena miljöpolitik och integration i andra politikområden tänka på att det kommer att finnas en skyldighet att göra detta, liksom att dokumentera det. Var vänlig och meddela era kolleger i medlemsländerna det och se till att den befintliga lagstiftningen verkställs; när det gäller miljölagstiftningen är så inte alltid fallet. Om ni gör det så har ni kanske inte utlovat lika mycket som vissa andra, men i stället utfört ett ordentligt arbete - och därmed önskar jag er lycka till.  Herr talman, herr rådsordförande! Från det rika kölrummet på skeppet med de femton roddarna, det portugisiska ordförandeskapets fantastiska fynd av den europeiska symbolen, låt mig inrikta mig på Europas digitala utmaning. Den digitala revolutionen är enligt min mening först och främst en revolution i systemet och kulturen när det gäller distribution av varor och tjänster. Detta innebär att vi måste ta ställning till tre konkreta frågor som finns med i programmet. För det första tvingar den oss att på nytt reflektera över jämvikten mellan den offentliga och den privata lagstiftningen, jämvikten mellan lag och det som vi skulle kunna kalla soft law. Anledningen är att - som någon sade vid Madridkonferensen - att ett år motsvarar två månader och fyra år, som är en skälig tid för handläggandet av ett normalt direktiv, motsvaras i det här fallet av år. En alltför lång tid. För det andra måste vi väcka förtroende hos konsumenterna och de små och medelstora företagen samt skapa ett klimat och en kultur av kontrollerad risk, även om det kan verka motsägelsefullt. För konsumenternas räkning måste vi sätta igång kommissionens utmärkta initiativ om en utomrättslig lösning av konflikter, som en följd av Tammerfors, men konsumenterna måste också betraktas som vuxna. För de små och medelstora företagen måste vi förstärka den dialog som inletts med företag och konsumenter inom ramen för den inre marknaden. Men även mera konkreta frågor, som till exempel att inta en fast ståndpunkt i enlighet med den affärsmässiga kulturen när det gäller artikel i de nya Bryssel- och Luganokonventionerna, annars kan hela projektet om E-Europa gå i stöpet. Avslutningsvis, och här sluter jag upp bakom Cox, så har vi utmaningen i den transatlantiska dialogen. Inget är uträttat så länge som vi inte minskar avståndet mellan oss och Förenta staterna, dock i samordning med dem. I den här frågan tror jag att vi behöver god samordning, ett bra samarbete och givetvis mycket uppmuntran. "Skeppet seglar" - var de portugisiska styrmännens uppfattning på medeltiden. Våra styrmän under de här sex månaderna är duktiga, det är jag övertygad om.  ) Herr talman, ärade kollegor! Jag har två för mig grundläggande frågor när det gäller det portugisiska ordförandeskapets ambitiösa halvårsprogram: det ekonomiska samarbetet med medelhavsländerna samt de främjande- och sysselsättningsbevarande åtgärderna. Herr talman, parlamentet antog i november en resolution där man inom ramen för associeringsavtalet tog det alltmer intima samarbetet mellan Marocko och Europeiska unionen i försvar. Det vore oförståeligt om samarbetet när det gäller fiske nu skulle vara mindre. Fiskerisektorn, ärade kollegor, är en mycket skör sektor. Katastrofen med Erika visade detta klart och tydligt. Portugals sjöfartstraditioner och de utmärkta förbindelser man har med Marocko borde användas, herr talman, för att gjuta mera blod i de för närvarande stillastående förhandlingarna om det nya fiskeavtalet. Fiskerisektorn är koncentrerad till Europas minst gynnade områden och där är man i stort behov av den. Vi behöver en ekonomisk, social och territoriell framstegsvänlig politik så att behållningen av den nuvarande ekonomiska blomstringen inte går till den mer framgångsrika industriella sektorn. Jag uppmanar det portugisiska ordförandeskapet att visa beslutsamhet och mod inför den här utmaningen.  Herr talman, herr rådsordförande, herr kommissionär! Jag tänkte ta upp två saker. Den ena gäller en sammankoppling av transportpolitik och regeringskonferensen. Det har av många kollegor redan framförts att vi inte vill ha en regeringskonferens som enbart behandlar leftovers från Amsterdam, utan att vi i viss men inte överdriven mån vill se en omfattande diskussion av nya befogenheter vilka behövs för att bibehålla Europeiska gemenskapens funktionsduglighet. Ni i det portugisiska rådsordförandeskapet kan här göra något av avgörande betydelse för den europeiska transportpolitiken och för säkerheten och miljön i Europa. Ni kan genomföra det parlamentet fattade beslut om i november: upprättandet av ett enhetligt europeiskt kontrollsystem för flygsäkerheten är en central fråga som måste behandlas i Europeiska unionen, vilket kan ske genom att denna punkt sätts upp på regeringskonferensens dagordning. Men vi vill förvisso inte centralisera allt. De operativa befogenheterna bör stanna kvar hos medlemsländerna eller hos privata organisationer. Men styrfunktionen måste få en enhetlig europeisk reglering. Den nuvarande splittringen i luftfarten leder nämligen till dröjsmål, förseningar och risker för passagerarna samt till en mycket stor och onödig belastning på miljön. Ett europeiskt mervärde torde i första hand stå att finna i ett enhetligt system för flygsäkerheten i Europa. På marken finns den inre marknaden, men uppe i luften råder splittring. Det kan inte fungera bra. Vi i Europaparlamentet står därför fast vid vår ståndpunkt och det är min förhoppning, herr rådsordförande, att ni stöder detta. Det andra som ni kan göra för miljön, ekonomin och transporter är att snabbt formulera en gemensam ståndpunkt beträffande järnvägspaketet. I december lyckades det finländska ordförandeskapet övervinna motståndet från den franska regeringen mot att öppna järnvägstrafiken. Nu har jag åter känslan av att det är en tidsfråga. Här har ni i det portugisiska ordförandeskapet en stor chans om ni bara kan formulera den gemensamma ståndpunkten inom kort. Vi väntar på er åtgärd. Vi vill att godstransporterna läggs om från vägarna till järnvägarna. Hjälp oss med det!  Herr talman, kolleger! Jag skall ta upp en fråga som ligger det portugisiska ordförandeskapet nära hjärtat, nämligen Angola, ett land där ett inbördeskrig har pågått i tjugofem år och som i dag är världens största humanitära katastrof. Vi vet vilka som ligger bakom att Lusaka-avtalet inte har kunnat genomföras - det är i första hand UNITA. Därför har världen också infört sanktioner mot UNITA. Det finns också risker för en regional spridning av denna konflikt genom att regeringstrupper har gått in i grannstater och att UNITA har förenat sig med väpnade grupper i andra länder. Humanitärt, som sagt, är detta världens största humanitära katastrof med två miljoner internflyktingar och ett ohyggligt lidande på båda sidor. Vi vill därför att Portugal, inte minst dess regering, med sin demokratiska, antikolonialistiska tradition också uttrycker för parlamentet vilka åtgärder man avser att vidta för att på detta sätt göra något som kan bidra till en lösning. Det är endast en politisk lösning som kan ge fred och försoning i Angola.  Herr talman, herr kommissionär! Ni skall veta, herr rådsordförande, att er vilja att föra en dialog med Europaparlamentet sågs med blida ögon här, vilket inte är överraskande om vi tänker på den portugisiska regeringens långa erfarenhet av dialog. Vi iakttar ordförandeskapets mål - vilka vi erkänner är ambitiösa - och ser olika prioriteringar, många som innehåller dialog och många frågor som skall inledas eller fortskrida. Det oroar oss att vi ser färre frågor som kommer att avslutas och mål som skall uppnås, men vi hoppas innerligt att ordförandeskapet blir ett gott ordförandeskap, för hela Europa, för Europas medborgare och för portugiserna. För Europa, som vi hoppas kunna hjälpa med uppbyggnad och förstärkning, och i vilket alla känner sig representerade och identifierade, ett Europa som inte bara är för några få eller där de stora kväver de små. För detta Europa är det också än en gång nödvändigt, vid en tidpunkt då man överväger fördragsändringar, att ett ordförandeskap som utövas av ett litet land inte därför behöver vara sämre eller mindre effektivt än det som utövas av de stora länderna. För de europeiska medborgarna som vill ha ett Europa som engagerar sig i deras problem och inte bara i sina bankkonton eller sina produkter, som vill ha ett Europa som bryr sig om säkerheten, kampen mot droger och brottslighet, kontrollen av den illegala invandringen och antagandet av åtgärder för ett område med frihet, säkerhet och rättvisa. Jag är säker på att ministern håller med mig i mitt positiva omdöme av den stora kompetens och kvalitet som den portugisiske kommissionären, António Vitorino, besitter och jag hoppas att rådet, i de områden han har fått hand om, kan ta konkreta steg enligt den scoreboard som beslutades i Tammerfors. Och för portugiserna, som minns det goda ordförandeskapet för rådet när Portugal utövade det första gången för exakt åtta år sedan, och vi hoppas att den socialistiska regeringen kan leva upp till det prestigefyllda och effektiva arvet.  Herr talman, kära kolleger och herr rådsordförande! Ni, herr rådsordförande, försöker skapa en mer positiv attityd till Europaparlamentet. Ni accepterar de europeiska medborgarnas röst som en del i det europeiska beslutsfattandet, vilket vi uppskattar. Vi hoppas och räknar med att denna positiva attityd håller genom hela sexmånadersperioden. På rättsområdet är det nödvändigt med europeiska åtgärder. Ni lyfter fram frågan om brottsoffer. Det är en fråga som symboliserar medborgarnas rättssituation ur väldigt många dimensioner. Det handlar om att inte längre diskriminera de medborgare som nyttjar sin fria rörlighet. Jag har länge kämpat just för att förstärka brottsofferskyddet. Om staterna inte är beredda att värna individerna och mildra våldets konsekvenser, så kan vi aldrig skapa den säkerhet som alla talar så vackert om. Utan fördragsfästa, individuella medborgerliga rättigheter och tillräckliga resurser för polis och rättsväsende får vi inte den frihet och trygghet som medborgarna i Europa förväntar sig. Ni kan driva på processen genom att öppet använda resultattavlan och visa att vi behöver framsteg. Tidsgränser för åtgärderna skulle kunna öka takten. Ni måste genomföra nödvändiga prioriteringar i ert ambitiösa program. Då skulle jag vilja framhålla brottsoffer, scoreboard och organiserad brottslighet. Jag hoppas att ni vill bekräfta att det är dessa frågor och medborgarrättigheterna som står allra överst på er prioriteringslista. Därmed vill jag önska lycka till och stor framgång.  Det är glädjande att kunna konstatera att Afrika hör till det portugisiska ordförandeskapets prioriteter. Europa har här verkligen ett stort historiskt ansvar och det skulle vara mycket oansvarigt att överlåta den svarta kontinenten till amerikanerna. Jag hoppas att det euro-afrikanska toppmötet blir av och att unionen äntligen lyckas anta en gemensam ståndpunkt med avseende på konflikten i Centralafrika. Det är logiskt att Portugals uppmärksamhet främst riktas mot Angola. Jag vill ändå göra några randanmärkningar angående utlåtandet om kriget i Angola där rebellrörelsen UNITA utpekas som huvudskyldig. Det är mycket riktigt så att Savimbi sköt sönder det första fredsavtalet när han förlorade valet Det är också lika riktigt att UNITA har använt avväpningsperioden till att beväpna sig igen och att de i det pågående kriget gjort sig skyldiga till grova kränkningar av de mänskliga rättigheterna. Det måste vi fortsätta att fördöma. Det gör dock inte att ledarna i Angola går fria. Det var ju regeringen som i slutet av förklarade totalt krig mot rebellerna och som inte heller sparade civilbefolkningen i det kriget. Det står också lika klart att även regeringen har beväpnat sig rejält under den här fredsperioden. Människorättsorganisationer som Human Rights Watch och Global Witness anklagar regeringen för korruption i stor skala, för att använda miljarder oljedollar till militära inköp, bland annat från Portugal, och för förtryck mot oppositionen och mot pressen. Afrikas näst största oljeproducerande land har en av de sämsta socialekonomiska indikatorerna i världen med undernärda barn och koleraepidemier ända in i huvudstadens centrum. Europa måste fortsätta yrka för en dialog utan att gå in i en militär logik. Portugal kan i det avseendet spela en viktig roll. Inte genom att inta en ensidig hållning men genom att påpeka för båda parter det ansvar de har. På det sättet kan det äntligen skina litet ljus i den mörka angolanska tunneln.  Herr talman, bästa företrädare för rådet! För det första vill jag instämma i min kollega Coelhos ståndpunkt att ett litet land på ett märkbart sätt verkligen kan föra unionen framåt under sitt ordförandeskap. Detta bevisade vi under det finländska ordförandeskapet, och jag är säker på att även Portugal kommer att lyckas med detta arbete. Den kanske största utmaningen som Finland lämnade över till Portugal är slutförandet av det så kallade skattepaketet i samband med uppförandekoden för beskattning. När Portugal för första gången redan före årsskiftet efter toppmötet i Helsingfors informerade de övriga medlemsstaterna om var man tänkte lägga tyngdpunkten under sitt ordförandeskap var jag synnerligen besviken på det sätt som man talade om skattepaketet, precis som om man redan hade avstått från försöken att uppnå en kompromisslösning. Förra veckan uppträdde emellertid Ekofin-rådets nya ordförande Pina Moura på ett betydligt stramare sätt och återgav mig tron på att Portugal i likhet med det tidigare ordförandelandet Finland anser det viktigt att harmonisera beskattningen i medlemsstaterna på det sätt som föreslås i skattepaketet. Det var också glädjande att höra att skattepaketet även i fortsättningen kommer att behandlas som en helhet. Det är inte fråga om ett hopplöst fall. Redan i resolutionen från toppmötet i Helsingfors kom medlemsstaterna överens om principen att alla unionsmedborgare skulle betala en lämplig skatt på alla inkomster från sina besparingar. Denna lämpliga skatt kan förvisso utformas på många olika sätt. Det är alltså viktigt att också rikta uppmärksamheten på olika typer av informationsskyldighet, detta för att säkerställa en rättvis och heltäckande beskattning. Jag hoppas därför att rådet så snabbt som möjligt utser den skatteutredningsgrupp på hög nivå som var på tal redan i Helsingfors och fortsätter där man stannade i Helsingfors. Utöver skattepaketet växer trycket på att åstadkomma ett enhetligt energiskattesystem som är neutralt i förhållande till det totala skattetrycket. För egen del stöder jag varmt detta mål, om reformen bara genomförs utan att äventyra den europeiska industrins konkurrenskraft. Den tredje utmaningen i fråga om beskattning är förknippad med mervärdesskatten. Vårt mål är att övergå till ett slutgiltigt mervärdesskattesystem så snart detta är möjligt. Jag hoppas att man håller även detta i minnet under den portugisiska perioden.  Herr talman! Herr tjänstgörande rådordförande, ni har verkligen utarbetat ett ambitiöst verksamhetsprogram. Vi i Europeiska folkpartiets grupp och Europademokrater gör oss stora förhoppningar om detta på det planerade toppmötet om sysselsättning. De krav som den kristdemokratiske ministerpresidenten i Luxemburg Juncker formulerade inför sysselsättningsmötet omfattar också det planerade särskilda toppmötet i Lissabon. Det får inte bara bli ett toppmöte på papperet, vilket varit fallet i otaliga icke bindande förklaringar på många toppmöten - Juncker pekade på det. Däremot nådde regeringscheferna en konkret framgång med det så kallade Luxemburgförfarandet, dvs. en samordning genom sysselsättningspolitiska riktlinjer samt nationella handlingsplaner. Sedan har dock de riktigt stora framgångarna låtit vänta på sig. Det är framför allt när det gäller det praktiska genomförande av riktlinjerna som bristerna visar sig. I det gemensamma sysselsättningsbetänkandet från räknas i detta sammanhang upp olika åtgärder som saknas i medlemsländerna; det gäller reformen av skatte- och socialförsäkringssystemen, uppslutningen kring idén om livslångt lärande, brister i samband med främjandet av samarbetet mellan arbetsmarknadens parter med syftet att modernisera arbetsmarknadens struktur. Sysselsättningspolitiken spelar sedan många år en viktig roll i parlamentet. Men dessvärre har råd och regeringschefer knappt övertagit någonting av innehållet i våra förslag under heller, det gäller bland annat den så kallade europeiska sysselsättningspakten i Köln eller riktlinjerna Jag ber det portugisiska ordförandeskapet att göra vad det förutskickat i sitt PM för eftertanke: gör det bara ännu bättre och ta större hänsyn till vad vi säger! En ny ekonomisk dynamik, konkurrens och flexibilitet måste bringas till överensstämmelse med de grundläggande behoven av social trygghet. Den sociala marknadsekonomins framgångsrika princip är framtidsmodellen för Europa.  Ordförande Gama! Vi uppskattade mycket det ni sade om parlamentets roll, om regeringskonferensen och om ledamotsstadgan, men vi måste också tala om utvidgningen av Europeiska unionen. Utvidgningen österut är viktig, vi vill skapa ett politiskt Europa, men vi måste se till - och Portugal, precis som Italien är ett Medelhavsland - just när det gäller det stora Medelhavsområdet så att vi också skapar en välbehövlig Medelhavspolitik och balanserar utvecklingen österut mot en utveckling söderut. När det gäller Europeiska rådet så tror jag att det är tre frågor som man måste diskutera. Ni talade om sysselsättningen och för oss är detta utomordentligt viktigt, det är den allra viktigaste frågan. Vi kämpar genom att hjälpa de små och medelstora företagen, få fart på turismen genom utvecklingspolitik och genom att kraftigt sänka skattetrycket. Något annat som ligger oss varmt om hjärtat - det underströk ni själv - är frågan om rättssystemet. Politiken när det gäller rättssystemet i Europa är mycket viktig. Här förekommer alltför utdragna processer, felaktiga processer - och Italien har tyvärr ett negativt rekord i det avseendet - och även i flera av Europas länder ett politiserat rättssystem där vissa domare använder sin makt, inte för att utöva sina ämbeten, utan för att bedriva politik och ofta för att komma åt oppositionen och olika minoriteter. Jag vill avslutningsvis peka på en tredje fråga efter sysselsättningen och rättsväsendet: narkotikaproblemet. Detta är en viktig social fråga som vi känner särskilt starkt för, eftersom den berör miljontals ungdomar. Kampen mot narkotikan borde vara en av det portugisiska ordförandeskapets, Europeiska kommissionens och detta parlaments viktigaste uppgifter. Kampen måste föras mot de gamla, men även och framför allt mot de nya drogerna, utan att man faller för frestelsen att liberalisera drogerna, utan att man faller för frestelsen att legalisera och godkänna ett terapeutiskt bruk av ämnen som heroin, något som detta parlament redan har tillbakavisat. Miljontals ungdomar följer oss uppmärksamt: de följer vad som sker i EU och av EU förväntar de sig ett svar.  Herr talman! Jag skulle vilja göra tre kommentarer. Den första gäller Sydosteuropa och Medelhavet. Alla känner till att det är en orolig region, och den som trodde att problemen skulle kunna lösas under det portugisiska ordförandeskapets sex månader skulle vara naiv. Jag uppmanar emellertid ordförandeskapet och kommissionen att göra allt vad som står i deras makt för att göra det möjligt för organisationen för Balkans återuppbyggnad, som har sitt säte i Thessaloniki, att på bästa möjliga sätt att uppfylla sitt uppdrag. Jag skulle också önska, å ena sidan, att Turkiet inser att statusen som kandidatland medför skyldigheter att rätta sig efter gemenskapens regelverk och, å andra sidan, att ordförandeskapet och kommissionen påminner landet om dessa skyldigheter. Min andra kommentar gäller regeringskonferensen. Det skulle vara rätt att införliva stadgan om de mänskliga rättigheterna i det nya, reviderade fördragets text, för det är något som i mycket hög grad intresserar Europas medborgare. Dessutom bör dagordningen utvidgas. Det bör finnas en rättslig grund för en gemensam försvars- och utrikespolitik. Särskilt vill jag påminna om en sak som parlamentet också har givit sitt stöd åt i betänkandet av Dimitrakopoulos-Leinen, det vill säga att det bör avsättas nya medel till viktiga och framträdande frågor, som till exempel turism och kultur. Den tredje kommentaren gör jag i egenskap av ordförande i utskottet för regionalpolitik, transport och turism. Ert program, herr rådsordförande, har rätt inriktning, men vi skulle förvänta oss att ni var mer optimistiska. Jag skulle särskilt vilja understryka att det för oss är nödvändigt att frågan om åtgärdspaketet för avregleringen av järnvägarna avslutas under det portugisiska ordförandeskapet och att man arbetar för en lösning på problemet med förseningarna i luftfartssystemet. Vi bör alltså övergå från dagens mellanstatliga system, Eurocontrol, till ett enhetligt system, där kommissionen bör ha initiativet, så att vi kan få ett slut på de hela tiden allt värre problemen för passagerarna som flyger över Europa.  Herr talman, herr rådsordförande, herr Costa, herr kommissionär! Det är tydligt att det portugisiska ordförandeskapet har en mycket tung ansvarsbörda under de kommande sex månaderna. Jag vill lyckönska ordförandeskapet när det gäller genomförandet av denna ansvarsbörda. Prioriteringarna i sammanhanget riktas naturligtvis mot utvidgningen av Europeiska unionen - en utvidgning som i omfattning och karaktär skiljer sig från alla tidigare utvidgningar. Vi vet också att EU:s utrikespolitik sträcker sig in i Östeuropa och att handlingsplanen för den gemensamma strategin i Ukraina redan gett resultat sedan toppmötet i Helsingfors, i och med tillkännagivandet om att dödsstraffet avskaffats. I den inledande meningen i sitt tal till oss i förmiddags berörde utrikesminister Gama folkopinionens betydelse och hur viktigt det är att lugna medborgarna i Europeiska unionen. Jag har bara en fråga som rådsordföranden kanske kan ta upp i sitt svar. Kan han försäkra oss att hans oro rörande folkopinionen omfattar folkopinionen i ansökarländerna i Central- och Östeuropa? Han kanske inte anser att detta är en lämplig tidpunkt för att informera om vilka initiativ han har i åtanke för att se till att inte bara tempot i förhandlingarna upprätthålls, utan också att stöd till ansökarländerna säkerställs. Jag skulle uppskatta ett lugnande svar från hans sida.  Herr talman! Jag vill understryka ett par punkter som enligt min åsikt tas upp på ett mycket positivt sett i det portugisiska ordförandeskapets program. Det gäller nödvändigheten att förena unionens utvidgning med institutionella reformer som kan garantera EU:s politiska roll, i enlighet med vad parlamentet har begärt av regeringskonferensen. Europa har nu till sitt förfogande en inre marknad och en gemensam valuta. Men trots detta är det nu dags att med större kraft ta itu med arbetslösheten och att åter börja driva frågan om en harmonisering av skattepolitiken och den sociala politiken, grundläggande faktorer i den sociala sammanhållningen. Vi måste förstärka vår konkurrenskraft i en allt mer globaliserad ekonomi som har att möta utmaningen från informationsrevolutionen. Här behövs en ny strategi för forskning, förnyelse och utbildning, frågor som det dokument som godkändes i går av kommissionen kommer att starta en viktig debatt om. Utvidgningen av unionen, som i första hand vänder sig österut, är en verklighet och ett framtidsperspektiv som berör samtliga europeiska länder. Jag håller emellertid med det portugisiska ordförandeskapet om att denna prioritering inte får minska uppmärksamheten gentemot Medelhavet, för fred och utveckling i det området är något som direkt berör Europas framtid.  Herr talman, mina damer och herrar! Denna debatt har varit av alldeles särskild nytta för ordförandeskapet och vi kommer att med största uppmärksamhet ta till oss och analysera de förslag och anmärkningar som har lämnats här. Under detta ordförandeskap kommer vi att arbeta mycket tillsammans med Europaparlamentet, även med kommissionen, den höge representanten Javier Solana och Västeuropeiska unionen, för vilken vi också är ordförandeland, och vi hoppas att detta samarbete kommer att bli fruktbart i hela ordets bemärkelse. Vi bär med oss uppfattningen härifrån att det portugisiska ordförandeskapets grundläggande inriktning har ett enhälligt stöd och att det har bekräftats av Europaparlamentet, detta är viktigt för oss eftersom det stimulerar oss att arbeta i större samstämmighet. När det gäller frågan om sysselsättning och innovation ser det extra toppmötet i Lissabon i parlamentet en extremt uppmärksam kammare, intresserad och engagerad i att göra Europa, under det sekel vi nu inleder, på samma gång till ett område med social sammanhållning och det mest dynamiska ekonomiska området i världen, för att möta globaliseringen och för att kunna demokratisera informationstekniken, och skapa en kunskapsekonomi, fri från mönstren och kännetecknen i en ren produktionsekonomi. Även att genomföra utvidgningen, detta historiska tecken för slutet på det kalla kriget och bygget av det återförenade Europa. Angående Turkietfrågan så skall vi noggrant fördjupa den för att samtidigt verka genom gemenskapens regelverk, screening, tillämpningen av Köpenhamnskriterierna och det strategiska målet att göra Turkiet till ett land med inriktning på att stadigt närma sig Europa. Jag vet att detta parlament hyser vissa tvivel om detta. Men jag skulle också vilja lugna er genom att säga att en annan politik skulle vara ännu värre för Europa, det skulle vara mycket negativt och få allvarliga konsekvenser för det vi vill med unionen, såväl internt som på ett internationellt plan. Beträffande regeringskonferensen tycker jag att det har gått bra att få till en förtroendefull enighet mellan ordförandeskapet och parlamentet när det gäller behovet att integrera det senare på ett mer substantiellt, verkligt och kontinuerligt sätt i förhandlingsprocessen. Och vi är öppna för detta. I det brev jag skickade till parlamentets talman i början av det portugisiska ordförandeskapet gjorde jag till och med klart att vi, i egenskap av ordförandeskap, stod till förfogande för att delta i möten med ert utskott för konstitutionella frågor, och även i kammaren, om Europaparlamentets kammare en dag mer djupgående vill diskutera de ämnen som kommer att tas upp på regeringskonferensen. Denna kommer att respektera maktdelningen, varje organs ansvarsområde, men jag tror att den kommer att stimulera den europeiska debatten om den institutionella reformen. Det finns ingenting som hindrar oss från att agera på detta sätt. Vi har för övrigt inte någon låst syn i förhållande till Helsingforsdagordningen. Detta gör det möjligt, enligt de termer som formulerats, att införa vissa nya punkter. Jag har själv diskuterat denna punkt med mina kolleger, i den rundresa jag gjorde till de europeiska huvudstäderna. Statssekreteraren för Europafrågor kommer också att göra det nu. Jag skrev till mina europeiska kolleger, till utrikesministrarna, i början av januari, för att be dem nämna de punkter de respektive regeringarna såg som möjliga att lägga till dagordningen för leftovers, så att vi mycket tidigt under ordförandeskapet och regeringskonferensen, skulle kunna få en tydlig bild av detta problem som vi också skulle kunna dela med Europaparlamentet. Jag skrev även till kollegerna i ansökarländerna, både till dem i första och i andra utvidgningsomgången - vilka vi för övrigt hoppas skall kunna bli en enda linje -, för att be även dem att uttrycka sin åsikt om regeringskonferensen, för det värsta som kan inträffa när det gäller utvidgningen av Europa är att den institutionella reformen i Central- och Östeuropa skulle uppfattas som en slags förebyggande åtgärd mot dem som skall ansluta sig. Det skulle skapa en relation full av misstroende. De åtgärder som konferensen måste vidta är åtgärder för att få Europa att fungera bättre, det handlar inte om åtgärder för att förhindra anslutningsländerna att en dag kunna göra sin röst hörd inom det europeiska beslutssystemet. Därför är det viktigt att de redan nu deltar och att vi lyssnar på deras åsikter. Därför kan vi tycka att det inte är orealistiskt, som en av ledamöterna sade, att vi nu, under Europeiska rådet i Lissabon, försöker få en tydligare bild, om vi är överens om vilket spektrum vi kommer att ha, av regeringskonferensens dagordning. När det gäller den gemensamma säkerhets- och försvarspolitiken handlar det om en dimension som saknas för att kunna hävda Europa på ett utrikesplan. Europeiska unionens utrikespolitik kommer inte att vara någonting så länge den inte innehåller denna komponent. Vi kommer under detta halvår att ta avgörande steg för att denna skall kunna skapas, vi kommer att genomföra den första övning där Nato överför kapacitet till Västeuropeiska unionen och denna kommer att verka under Europeiska unionens politiska riktlinjer. Men var lugna, kolleger och ledamöter från medlemsstater som är medlemmar i Atlantpakten: denna övning kommer att genomföras inte för att minska utan för att öka den europeiska säkerheten. Detta innebär hela tiden en mycket uppmärksam och mycket omdömesgill relation till dem bland oss som inte är med i Atlantpakten, men som kan få tillgång till alla dessa system om de önskar. Och om de vill detta, kommer de att medverka på jämlik grund med övriga partner. Angående några punkter i utrikespolitiken som ledamöterna tog upp, när det gäller toppmötet Europeiska unionen/Afrika: vi har inte med detta som ett uttryckligt mål för det portugisiska ordförandeskapet, när vi tog emot ordförandeskapet ansåg vi att detta mål inte var tillräckligt klart och vi ville inte göra européerna besvikna genom att införa en ram som vi inte hade några garantier för. Vår arbetsordning är följande: vi fortsätter att arbeta för att när som helst kunna återuppta denna idé, om det är möjligt att göra det i tid och under logistiska villkor för att kunna genomföras. I annat fall kommer vi att fortsätta att fördjupa dess behandling tillsammans med våra afrikanska partner, och vi kommer att skapa en grund för att detta skall kunna tas upp och genomföras i framtiden. Problemet med vapenembargot mot Indonesien: i september, under det mest dramatiska ögonblicket i Östtimors drama, beslutade Europeiska unionen att för en begränsad period, vilken upphör nu i januari, införa ett vapenembargo mot Indonesien. Den lösningen innehöll ingen mekanism för en automatisk förlängning och möjligheten att uppnå enhällighet i rådet var att nu inte lägga fram något nytt vapenembargo mot Indonesien, utan att med all tydlighet understryka att Europeiska unionens medlemsstater i denna mening är underställda en sträng uppförandekod som innebär mycket stränga regler för slutdestinationen av vapnen och för dess användning. Vårt enhälliga beslut var mycket tydligt när vi betonade att denna fråga fortsättningsvis kommer att vara föremål för granskning och att embargot är en mekanism som Europeiska unionen när som helst kan ta till, så som den har gjort, för att ingripa och använda sig av i dramatiska situationer för att lösa dessa och hejda dem. När det gäller Angola handlar det om ett land med oerhörda resurser och med en sällsynt egenskap i Afrika, att inte bestå av en omåttligt stor befolkning, varken i förhållande till landets storlek eller till sina resurser. Angola har dragits med en konflikt, en osäker situation, och lider också av stor livsmedelsbrist och stora humanitära problem. Lusakaavtalen har inte uppfyllts av en av parterna. En av de viktigaste frågorna i den angolanska processen har varit att en av parterna har vägrat avmilitarisera sig för att övergå till att bli ett civilt parti som kan ingå i ett normalt institutionellt system. Det är viktigt att detta sker och därför är Europeiska unionens beslut inriktat på att stimulera alla de som i ett av områdena, UNITA:s, vill och är beredda att verka på politisk väg och inte genom vapen. Men det finns också behov som alla erkänner. Jag var i Angola för omkring fyra dagar sedan och jag talade inte enbart med presidenten och regeringsmedlemmarna, utan också med ledamöter från alla parlamentariska riktningar, även de ledamöter som vi kan räkna till UNITA:s olika tendenser, och jag kunde dra slutsatsen att ett stort antal anser att en förbättring av det angolanska systemet är nödvändig. Några av dessa förbättringar håller på att inledas och det är nödvändigt att stimulera deras förverkligande: en förbättring av det finansiella systemet, en förbättring av landets nationalräkenskaper, av insynen i dem och deras bestämmelser. I detta syfte kommer säkert inledningen av förhandlingarna med Internationella valutafonden och ett eventuellt undertecknande av en första överenskommelse, inom kort att skapa lämpliga förutsättningar för att inom ramen för Parisklubben kunna utforma en bilateral mekanism för att övervaka regleringen av Angolas skuld, vilket gör det möjligt för Europeiska unionen att lösgöra de medel som beslutades för flera år sedan, under rundabordskonferensen om Angola, men som än i dag hålls inne av de skäl vi känner till. En förbättring av det institutionella systemet, med en konstitutionell revidering vars debatt naturligtvis inleds med antagandet av de pluralistiska värdena, rättsstaten och pressfriheten. Jag vill här betona betydelsen av den debatt som kommer att äga rum i det angolanska parlamentet om journalisternas rättigheter och det grundläggande behovet av en oberoende press i ett modernt politiskt system. Det är uppenbart att detta kommer att gagna en återvändo av Angola till det internationella systemet, en förbättring av FN:s eget system, vilket är extremt viktigt. Jag vill därför framhäva det faktum att förhandlingarna mellan den angolanska regeringen och FN:s generalsekreterare har lett till ett öppnande av ett FN-kontor i Angola med övervakningsfunktioner och arbete med humanitär hjälp, vilket kommer att få stor betydelse för den angolanska befolkningen. Det krävs således, samtidigt med den nödvändiga avmilitariseringen av ett politiskt parti, en institutionell förbättring, en förbättring av det finansiella systemet och av systemet för samordning med FN-organisationernas allmänna ram. Europeiska unionens medverkan i denna process är givetvis av stor betydelse, dels för den omedelbara humanitära hjälpen, dels för utarbetandet av ett stödprogram till återuppbyggnad och återanpassning. Herr talman, ärade ledamöter! Det är omöjligt för mig, av tidsskäl och genom att en ny punkt om Mellanöstern tillkommit i er arbetsordning, att förlänga mitt anförande mer, men jag skulle vilja avsluta med att säga att det är mycket tillfredsställande för ordförandeskapet att här i debatten se hur vi kan uppnå en allmän samstämmighet om våra föreslagna grundtankar och även att det var möjligt - vilket jag också tycker att vi har uppnått - att definiera en arbetsmetod med Europaparlamentet som jag är säker på kommer att bidra till att berika rådet och Europaparlamentet inom den allmänna verksamhetsramen för våra institutioner.  Tack så mycket, herr rådsordförande. Jag förklarar debatten avslutad.  Fredsprocessen i Mellanöstern Nästa punkt på föredragningslistan är rådets och kommissionens uttalanden om fredsprocessen i Mellanöstern.  Herr talman, mina damer och herrar! Jag skall mycket kortfattat säga att jag precis har kommit tillbaka, med höge representanten för den gemensamma utrikes- och säkerhetspolitiken, Javier Solana, med Europeiska unionens specielle sändebud, Miguel Moratinos och med representanten för en av kommissionärerna, från en resa till Mellanöstern, där vi för unionens räkning fick träffa de högst uppsatta personerna i Syrien, Israel, de palestinska områdena, Jordanien, Egypten och Libanon, och vi hade även ett möte med generalsekreteraren för Arabförbundet. Fredsprocessen i Mellanöstern har en god inriktning, på ett allmänt plan, men den möter två omedelbara flaskhalsar: en är den israelisk-palestinska komponenten, som gäller vissa förseningar i tidsplaneringen och även det uppskjutna datumet för förhandlingsstarten av slutstadgan, den andra handlar om den syriska sidan, med förseningar på grund av Syriens vägran att tillfälligt fortsätta förhandlingarna i Washington. Denna försening av den syriska frågan har stor betydelse, då den försvårar och villkorar inledningen av förhandlingarna om Libanon. Europeiska unionen har genom åren bedrivit ett mycket konsekvent progressivt arbete genom det speciella sändebudet Miguel Moratinos, vars arbete jag vill betona, genom ett kontinuerligt arbete av kommissionen och nu av den höge representanten; och detta besök kommer att få sin fortsättning då president Arafat, på måndag, besöker rådet , efter sin resa till Washington, och liksom vi redan har träffat Israels utrikesminister Levy, planerar vi inom kort ett möte med Syriens utrikesminister inom ramen för de fortsatta förhandlingarna. Vi kommer också att delta - ordförandeskapet, kommissionär Christopher Patten och den höge representanten - i det multilaterala mötet i Moskva den februari, där vi kommer att lägga fram Europeiska unionens ståndpunkter. Unionen har, utan att vara part i förhandlingarna, ständigt arbetat för att stödja och befästa fredsprocessen, med stark närvaro i den multilaterala processen och får i februari tillfälle att åter sätta i gång arbetet i arbetsgruppen om ekonomisk och regional utveckling som leds av unionen; och vi har naturligtvis varit närvarande genom EU:s partnerskap med Medelhavsländerna i utarbetandet av en samling associeringsavtal med länderna i regionen, och ekonomiska biståndsprogram, och vi har även haft en närvaro genom Europeiska investeringsbanken. Det finns ett medvetande i alla länder - detta kunde vi också konstatera under vår rundresa -, om att unionen, även om vi inte är part i förhandlingarna, men genom att vi är den viktigaste handelspartnern för praktiskt taget alla länder i området och den största givaren av offentligt stöd till de palestinska områdena, på medellång och lång sikt har en oumbärlig roll att spela i att etablera fred i Mellanöstern, och det finns redan nu lämpliga ramar som utvecklas för att ge verklig form åt detta samarbete, dels i flyktinghjälp, dels i utarbetandet av integrerade samarbetsprogram, främst för att lösa vattenproblemet, både för hela vattenhanteringen, och vad gäller specifika regionala utvecklingsprogram. Det var också möjligt att se till att vår medverkan i denna process inte skedde i motsättning till USA, utan genom ett regelbundet meningsutbyte och vårt uppdrag, som slutade i går, ledde till slutsatsen att det behövs en förstärkning av unionens redan stora engagemang i hela Mellanösternfrågan. Detta är ännu en punkt där det är absolut nödvändigt att ha ett ständigt samarbete mellan rådet och kommissionen, och även ett ständigt samarbete mellan dessa två organ och parlamentet.  Tack så mycket, herr rådsordförande, för ert uttalande. Vi avbryter debatten här för att inleda omröstningen.  OMRÖSTNING . Fru talman! Jag ville bara göra mina tyska kolleger uppmärksamma på att det insmugit sig ett översättningsfel i en gammal version och jag vet inte om det har rättats till än. Det gäller punkt Där handlar det om budgetåret I den gamla tyska versionen står det Jag skulle också vilja klargöra, och jag har inte sett den senaste tyska versionen, att texten skall lyda på följande sätt: "förklarar att det inte kommer att vara berett att avsluta räkenskaperna för budgetåret om kommissionen inte åtgärdat de bokföringsfel som revisionsrätten påtalat". Betänkande av van Hulten för budgetkontrollutskottet om åtgärder att vidta med anledning av den oberoende expertkommitténs andra rapport om reformering av kommissionen Beträffande punkt  Fru talman, jag har en begäran: i nästa punkt handlar det om det känsliga ämnet kommissionärernas partitillhörighet. På grund av att omröstningen om den första och andra delen kan missförstås eftersom det inte är fråga om någon första och andra del utan om en mellansats vi skall komma fram till, begär jag att ni läser upp mellansatsen så att samtliga kolleger vet vad de röstar om i dag.  Vi skall göra så här. Beträffande ändringsförslag  Fru talman, ändringsförslag är inte längre aktuellt då vi nådigt har fattat beslut om att vi faktiskt får bestämma våra egna regler, att vi bara tar råd från andra och att det inte är något annat organ som beslutar för oss. De motsvarande orden har vi strukit och då har inskottet som skall läggas till med ändringsförslag inte längre någon betydelse. Det har bara en betydelse om ett annat organ beslutar om våra regler som det sedan kommer överens med oss om. Men eftersom parlamentet har visat så pass ryggrad att det i vart fall gör anspråk på att bestämma över sina egna förfaranden så anser jag att ändringsförslaget inte längre gäller.  Fru talman! För tillfället kan jag inte hålla med föregående talare, eftersom detta har att göra med ledamotsstadgan. Detta är skillnaden mellan parlamentet och rådet i detta fall. Det är en helt annan fråga än den vi behandlade innan. Vi står fast vid vårt ändringsförslag.  . Fru talman! Jag håller med Elles om att detta är en separat fråga, men jag håller också med Kuhne om att vi bör göra oss av med den.  Beträffande punkt , ändringsförslag  . Fru talman! Ändringsförslag , i dess lydelse här, återspeglar inte på ett korrekt sätt den omröstning som hölls i budgetkontrollutskottet. Jag har tagit upp saken med utskottets ordförande, som inte håller med om detta. Men det är viktigt att framhålla här. Låt mig förklara skillnaden. Budgetkontrollutskottet röstade för den första delen av ändringsförslaget från utskottet för rättsliga frågor och den inre marknaden- eftersom det är vad detta är - och emot den andra delen. Texten skall alltså lyda enligt följande: " ... anser att även om det totala löne- och förmånspaketet för tjänstemän måste vara attraktivt och konkurrenskraftigt när det gäller den övergripande nivån för ersättningar, behöver paketets struktur moderniseras." Utskottet föredrog den första delen, vilken är en språklig ändring, men var emot den andra delen, vilken är en innehållsmässig ändring.  Jag är rädd för att det är lite oklart för några av oss. Alla har förstått er. För min del låter jag det som står i texten gå till omröstning.  Fru talman! Mellan den första och den sista versionen har Theatos betänkande om skydd för gemenskapens ekonomiska intressen genomgått en intressant utveckling. Förslaget med en gemenskapsförordning om att inrätta en oberoende europeisk åklagare har fördömts, eftersom det uppenbarligen strider mot artikel i fördraget, och har i stället omvandlats till en enkel uppmaning till den kommande regeringskonferensen. Den har ersatts med förslaget om en förordning om att inrätta en ny ganska underlig enhet, en oberoende europeisk organisation som skulle kontrollera att de undersökningar som utförs av byrån för bedrägeribekämpning, OLAF, genomförs korrekt. I detta andra förslag hittar jag på nytt mitt inlägg av den oktober förra året, där jag liksom några andra parlamentsledamöter oroade mig över hur det interinstitutionella avtalet om OLAF:s undersökningar skulle tillämpas i Europaparlamentet. Kanske man försöker att överväga vår kritik, även om det sker sent. Tyvärr förefaller mig denna nya oberoende organisation som skulle kontrollera en oberoende byrå mycket underlig, och den besvarar fortfarande inte den grundläggande fråga jag ställde, nämligen vår kammares oberoende. När det gäller den europeiska oberoende åklagaren är det ett förslag tvärtemot vår uppfattning om ett nationernas Europa, såsom jag förklarade i gårdagens debatt och i den debatt som ägde rum den september förra året, om den andra rapporten från den oberoende expertkommittén. En rad s.k. intellektuellt oberoende jurister fortsätter emellertid att lägga fram förslaget, men i verkligheten är de oftast betalda direkt eller indirekt av kommissionen, som enligt rapporten från den oberoende expertkommittén själv motarbetar kampen mot bedrägerier. Vi finner det för övrigt otroligt att idén om en europeisk åklagare finns med i Theatos betänkande utan att man alls rådfrågat utskottet som ansvarar för att följa upp konstitutionella frågor, när en sådan innovation skulle ändra balansen mellan institutionerna på ett grundläggande sätt. Men som vanligt när det gäller europeiska ärenden inleder man reformer utan att verkligen från början förklara hur omfattande effekterna blir. Det ingår i den desinformation som gör att systemet fortsätter att fungera.  Fru talman! Som företrädare för Pensionärspartiet röstade jag för förslaget att inrätta ett rättsligt skydd för unionens ekonomiska intressen. Detta är och måste vara ett första steg mot skapandet av ett verkligt europeiskt rättsligt samarbetsområde när det gäller såväl civil- som straffrätt. I annat fall hade jag inte röstat för förslaget, för det ligger inte i Europas intresse att inrätta ett rättsligt europeiskt organ enbart för att komma åt de egna bedrägliga anställda, de svarta får som det finns överallt. Jag hoppas och yrkar på att medborgarna i hela Europa verkligen skall få en europeisk civilrätt och en europeisk straffrätt.  . Vi har i dag röstat emot ett inrättande av ett europeiskt offentligt åklagarämbete av följande skäl: Vi stöder inte en gemensam europeisk straffrätt eller -myndighet. Som utgångspunkt menar vi att man kan bekämpa kriminalitet lika effektivt med befintliga instrument, t.ex. Europol och konventionerna om utlämning och inbördes rättshjälp. I realiteten är det inte så stor skillnad mellan medlemsstaternas straffrätt att denna inte skulle kunna övervinnas med hjälp av de befintliga mellanstatliga instrumenten. Vi kan emellertid fullständigt ansluta oss till kritiken av de medlemsstater som ännu inte har ratificerat bedrägerikonventionen från Vi menar att det inte finns någon rättslig grund i fördraget för inrättande av ett europeiskt offentligt åklagarämbete. Det finns inte stöd för att införa en myndighet som sysslar med frågor som berör medlemsstaternas straffrätt eller rättskipningsbestämmelser. Ett alternativ till en europeisk offentlig åklagare skulle i stället kunna vara Eurojust, som föreslagits på toppmötet i Tammerfors. En samordnande enhet bestående av nationella offentliga åklagare som skall stödja forskningen om brottsfrågor. Vi välkomnar detta initiativ. Det är precis ett sådant praktiskt samarbete det finns behov av. Den europeiska offentliga åklagaren skulle först och främst bara kunna syssla med brott som begåtts av EU-anställda. I realiteten finns det mer behov av en grundläggande reform av tjänsteföreskrifterna och de disciplinära förfarandena. Det är bara de grövsta fallen som kommer att få straffrättsliga konsekvenser. procent av fallen kommer att vara av disciplinär natur, som t.ex. försummelse eller inkompetens. Det finns i stället behov av ordentliga interna kontrollförfaranden och en granskning av immuniteten för de anställda.  . Låt mig säga när jag nu uttalar mig på den konservativa gruppens vägnar i Europaparlamentet, att vi betonar vårt engagemang när det gäller skyddet av Europeiska gemenskapernas ekonomiska intresse. Vi skulle önska att konventionen och de två protokollen i detta sammanhang kunde undertecknas så snart som möjligt av alla medlemsstater. Vi anser att det bör vara ett nära samarbete mellan medlemsstaterna för att se till att detta mål uppnås. Men vi stöder inte idén om en enhetligt straffrättslig ram för att skydda EU:s ekonomiska intressen eller inrättandet av ett offentligt åklagarämbete på gemenskapsnivå. Vi har därför i dag röstat emot Theatos betänkande.  Vi i frihetspartiet är ju sedan länge för effektiv kontroll och bedrägeribekämpning särskilt i samband med oegentligheter i EU:s budget. Det är också grunden till vårt principiella gillande av Theatos betänkande. Inte desto mindre är vi medvetna om framför allt den behörighetsrättsliga problematiken. Mot bakgrund av detta uppmanas medlemsländerna att inom ramen för diskussionen om en reform av fördragen på nytt ta ställning till huruvida skapandet av egna EU-regler överhuvudtaget är meningsfullt och kommer att leda till målet. Att det nuvarande rättsläget enligt vår uppfattning ej tolererar detta kan vi slå fast. Den roll en "europeisk åklagare" - eller vad den än kallas - skulle få, skulle innebära allvarliga ingrepp i staternas suveränitet och kräver därför en grundlig diskussion. Det förhållandet att bara ett fåtal medlemsländer har ratificerat avtalet om skydd för unionens finansiella intressen visar på nytt att möjligheterna för integrationen är begränsade. Vi vill med bestämdhet understryka att en överföring av detta område till gemenskapen inte kommer i fråga och att en harmonisering av reglerna för brottsliga gärningar bör begränsas till de föreslagna områdena. Skapandet av en enhetlig europeisk straffrätt motsvarar i vart fall inte våra föreställningar om i vilken riktning unionen bör utvecklas.  . Detta betänkande handlar om skydd av Europeiska unionens ekonomiska intressen. Det har visat sig att de metoder som för närvarande finns tillgängliga för att åtala personer som gjort sig skyldiga till bedrägeri i samband med EU-medel är olämpliga. Det är t.ex. bara fem medlemsstater som ratificerat konventionen om skydd av Europeiska unionens ekonomiska intressen, trots att det passerat mer än fem år sedan de åtog sig att göra detta. Den konservativa regeringen undertecknade inte konventionen, men labourregeringen följde nyligen Tysklands, Österrikes, Finlands och Sveriges exempel och undertecknade konventionen. Under veckan när kommissionen sammanfattade sina reformförslag och betonade behovet av att förändra kulturen inom kommissionen, rekommenderade EPLP-gruppen genom sitt sätt att rösta, att tjänstemän som gjort sig skyldiga till överträdelser av gemenskapens bestämmelser skall åtalas. Det nuvarande systemet för åtal mot tjänstemän som gjort sig skyldiga till överträdelser av gemenskapens bestämmelser fungerar inte, och detta är skälet till varför vi stöder uppfattningen om att ett offentligt åklagarämbete skall inrättas på gemenskapsnivå endast för personer som arbetar inom EU:s institutioner. Vi har tydligt röstat emot alla förslag i sammanhanget som sträcker sig längre än så, och vi har kategoriskt röstat emot alla hänvisningar till Corpus Juris. Genom vårt sätt att rösta har vi visat att EPLP-gruppen inte kan acceptera bedrägerier inom EU:s institutioner, och utmanar andra som har röstat emot detta betänkande att förklara hur de har tänkt sig att vinna kampen mot bedrägeri inom EU:s institutioner. Betänkande av van der Laan  Fru talman! I det betänkande som i dag lagts fram för oss föreslås att vi genom tillämpning av artikel i fördraget skall bevilja kommissionen ansvarsfrihet för genomförande av Europeiska gemenskapernas allmänna budget för budgetåret De franska ledamöterna i Gruppen Unionen för nationernas Europa har vägrat att rösta för en sådan åtgärd. Betänkandet om ansvarsfrihet för budgetåret ajournerades faktiskt av parlamentet redan den maj förra året, eftersom det visade sig att Santers avgående kommission, som endast skulle sköta pågående ärenden, inte kunde göra åtaganden om reformer på sikt som föreföll nödvändiga, med tanke på den omfattande kritiken från revisionsrätten. I dag har Prodis kommission åtagit sig detta och redan inlett flera reformer. Men betyder det att vi skall bevilja ansvarsfrihet? Vi måste komma ihåg att revisionsrättens rapport om budgetåret var mycket sträng och man vägrade att bevilja någon revisionsförklaring om tillförlitligheten i de oegentliga transaktionerna enligt artikel i fördraget. Samtidigt som revisionsrätten nämnde att åtagandena föreföll riktiga lade den ändå till denna grundläggande precisering: "liksom tidigare år är inverkan av felaktigheterna i de oegentliga transaktionerna bland kommissionens betalningar av en sådan omfattning att revisionsrätten inte kan garantera att dessa transaktioner är lagliga och i sin ordning". Men om revisionsrätten inte vill avlämna sin revisionsförklaring om hela budgeten för år varför har då ledamöterna i Europaparlamentet beslutat att moraliskt godkänna den, genom att bevilja ansvarsfrihet? Naturligtvis invänder man att det inte handlar om samma kommission, men då svarar vi att genomförandet av budgeten för fortfarande är som det är. Det har inte ändrats de senaste sex månaderna. De oegentliga transaktionerna faller inte alla under kommissionens ansvar. Medlemsstaterna har ofta också varit inblandade.  Fru talman! För Pensionärspartiets räkning röstade jag för att kommissionen skulle beviljas ansvarsfrihet för budgetåret Men vad har pensionärer med ansvarsfriheten att göra? Jag minns att jag även har varit kamrer, och som sådan skulle det glädja mig om det kunde finnas så många euro som möjligt i de europeiska medborgarnas fickor. Parlamentets kontroll när det gäller att bevilja ansvarsfrihet är med andra ord en viktig funktion och jag hoppas att såväl revisionsrätten som detta parlament skall få utökade befogenheter och framför allt att de skall få större möjligheter att utöva denna sin kontrollfunktion. Jag skulle också önska att man var försiktig så att man inte spenderade tio euro för att de europeiska medborgarna skall få en. Jag skulle dessutom önska att man garanterade en verksamhet som inte bara var formellt korrekt, utan som även var korrekt till sitt innehåll och i sin konkreta tillämpning. Betänkande av van Hulten  Fru talman! Van Hultens betänkande om reformerna avsedda att lösa kommissionens kris följer ganska troget den andra rapporten från den oberoende expertgruppen, som min grupp redan uttalade sig om den september förra året. Men de föreslagna reformerna sätts inte tillräckligt i sitt sammanhang, och det stora antalet förslag till punktförbättringar, ibland bra, ibland dåliga, kanske därför döljer de verkliga funktionsproblemen i de europeiska institutionerna. Eftersom den första rapporten från den oberoende expertgruppen påvisade fall av individuella brister kunde man ha väntat sig att den andra analyserar korruption som förekommer permanent kring de europeiska institutionerna, såsom beskrevs i vissa dokument som cirkulerade i samband med att rapporten skrevs. Men här finns inget av detta. Det är naturligtvis bättre att föreslå framtidsreformer än att hela tiden gå tillbaka till det förgångna. Men jag tror att dåtiden förbleknar och hindrar oss från att se omfattningen av de nödvändiga reformerna. Dessa reformer är naturligtvis många, men vad det framför allt handlar om är frågan om kommissionens oberoende som förhindrar att man blir medveten om att den bara skall vara en enkel gemensam enhet för staterna, och som hindrar medlemsstaterna från att utöva en verklig kontroll över den. Vi måste därför bekämpa allt som bidrar till att göra kommissionen till ett ogenomträngligt fort och bl.a. på nytt ge rådet en verklig politisk kontroll över kommissionen, stärka samarbetet i båda riktningarna mellan revisionsrätten och motsvarande nationella myndigheter för att förbättra kontrollerna både i staterna och i Bryssel, avskaffa de närmast diplomatiska privilegier som kommissionen åtnjuter och som motarbetar undersökningarna och öppna den europeiska offentliga funktionen mycket mer för nationella specialister på tillfälligt uppdrag. Slutligen bör vi, såsom föreslagits av utskottet för sysselsättning och sociala frågor, i ett yttrande som inte resulterade i någon åtgärd, på nytt fullständigt se över möjligheten att finansiera intressegrupper, utan tillstånd i förväg, ur del A i budgeten, en möjlighet som i dag öppnar dörren för att dela ut anslag utan rättslig grund och gynnar klientilismen kring kommissionen.  Fru talman! Som företrädare för Pensionärspartiet röstade jag för betänkandet om att reformera kommissionen. I inledningen sägs det att vi röstar om denna förordning för att det är viktigt att återupprätta de europeiska medborgarnas förtroende för den europeiska integrationsprocessen. Det är med andra ord rätt att det inte får förekomma bedrägerier och att det finns ett reglemente för kommissionen som skyddar oss mot risken att åter hamna i dessa situationer som, vilket jag redan påpekat, skulle kunna utgöra det enda svarta fåret. Berthu, som talade före mig, har rätt: det som är viktigt är innehåller i det man gör. Medborgarnas, och även de europeiska pensionärernas, förtroende uppnår man inte med hjälp av hundratusen förordningar och kommatecken utan framför allt med konkreta och kraftfulla handlingar från kommissionens sida, genom en minskning av antalet anställda i parlamentet, kommissionen och rådet.  . Vi har i dag röstat för van Hulten-betänkandet, eftersom det innehåller många bra rekommendationer till reformering av kommissionen. Vi vill särskilt lyfta fram en genomgripande reformering av personalpolitiken och en effektivisering och decentralisering av finanskontrollen. Det finns emellertid enskilda punkter där vi har valt att rösta emot de framlagda förslagen. Vi har röstat emot ett inrättande av en europeisk offentlig åklagare. Vi menar att ett utvidgat mellanstatligt samarbete om forskning i brottmål, som föreslagits på toppmötet i Tammerfors, är en bättre idé. Det finns dessutom snarare behov av en reformering av tjänsteföreskrifterna, eftersom bara ett fåtal fall får straffrättsliga konsekvenser. Vi har röstat emot ett fullständigt avskaffande av förhandskontrollen. Man skall behålla en viss förhandskontroll. Det räcker inte med att bara ha en stickprovskontroll när pengarna betalats ut. Man skall istället reformera och decentralisera kontrollen. Vi har röstat emot en begränsning av parlamentets tillgång till information. Parlamentet bör ha rätt till allt det material som kommissionen lämnade ut till den oberoende expertkommittén. Vi har också röstat emot inrättandet av flera s.k. expertkommittéer. Det bör vara de behöriga utskotten i parlamentet som genomför undersökningar och lägger fram förslag till reformer. Faran med expertkommittéer är att man kan undergräva parlamentets roll som folkvald institution.  . Herr talman! Jag stöder helhjärtat min labourkollega Neil Kinnocks fina initiativ när det gäller att städa upp i den röra som Europeiska kommissionen lämnade efter sig. På samma sätt som kommissionen inte kunde fungera med hjälp av teknik från -talet, kan den inte heller fortsätta att fungera med en ledningskultur som praktiserades på -talet. Det finns ett desperat behov av en övergripande reformering av dess kontrollsystem för ledning och ekonomi. Målet måste vara att skapa en effektiv, ansvarig och öppen kommission som medborgarna i Europeiska unionen återigen kan känna förtroende för. Kommissionär Kinnock har fått en flygande start. När det gäller att sortera bort obstinata, ålderdomliga organisationer som fastnat i sina dogmer, kan ingen jämföra sig med honom. Hans förslag till en uppförandekod för alla tjänstemän inom kommissionen, avlägsnandet av nationell öronmärkning för höga tjänster och moderniseringen av förbindelserna med industrin är djärva, omstörtande och ett gott exempel på gammalt fint brittiskt sunt förnuft. Det är faktiskt så att han tillför ett distinkt brittiskt drag av friska tag, effektivitet och ansvarighet till organisationen. Det var naturligtvis Europaparlamentet och, framför allt, den socialdemokratiska gruppen under ledning av min f.d. kollega Pauline Green som tvingade kommissionen att öppna sig och erkänna att den behövde förändra sitt beteende. Men vi kan inte slappna av riktigt ännu. Kommissionär Kinnock har mött och kommer att fortsätta möta ett avsevärt motstånd mot reformerna. Samtidigt som alla offentligt hävdar att de stöder en övergripande reform, finns det vissa eurokrater som egentligen gör vad som helst för att skydda sina hävdvunna intressen. Inte heller de EU-fientliga från torypartiet kommer att missa några tillfällen då de kan vinna politiska poäng, inte ens på bekostnad av de mycket behövliga reformerna. Brittiska ledamöter från den socialdemokratiska gruppen vid Europaparlamentet kommer emellertid även i fortsättningen att ge kommissionär Kinnock och hans reformprogram sitt fulla stöd. Reformeringen får inte tappa fart p.g.a. själviska dagordningar som ställs upp av ett fåtal eurokrater och euroskeptiker.  . Van Hulten-betänkandet är ett viktigt bidrag till arbetet i samband med reformeringen av EU och det arbete som genomförs av kommissionär Kinnock. En effektiv och dynamisk kommission är en förutsättning för en utvidgad europeisk union. Skyddet av EU:s ekonomiska intressen ingår som en del av dagordningen för reformeringen. EPLP anser - samtidigt som vi håller med om att det finns behov av att förbättra skyddet av EU:s ekonomiska intressen - att förhållningssättet med tre steg för inrättandet av ett offentligt åklagarämbete på gemenskapsnivå, som beskrivs i betänkandet, inte är rätt sätt att gå vidare på och att det krävs en betydligt mer ingående diskussion för att hitta sätt att ta itu med bedrägeri som är effektiva i alla medlemsstater. EPLP stöder endast inrättandet av ett offentligt åklagarämbete på gemenskapsnivå så som detta beskrivs i punkt för att ge tillträde till information för att underlätta åtal - vid nationella domstolar - av de som gör sig skyldiga till bedrägeri med skattemedel. EPLP anser också att ett inrättande av en kommitté om normer inom EU:s offentliga verksamhet skulle främja alla Europeiska unionens institutioner, inklusive Europaparlamentet.  Fredsprocessen i Mellanöstern Nästa punkt på föredragningslistan är fortsättningen på debatten om rådets och kommissionens uttalande om fredsprocessen i Mellanöstern.  . Jag är mycket tacksam mot rådets ordförande för uttalandet i förmiddags om Mellanöstern i början av denna debatt och för en del av minister Gamas insikter, efter det han i största hast rest hit från regionen i fråga. Det enda jag beklagar är att mitt initiativ till att öppna Europeiska återuppbyggnadsbyrån i måndags innebar att jag inte personligen kunde resa till Mellanöstern, även om, som jag nämnde tidigare - vilket är en annan historia - ödet såg till att strandsätta mig på Münchens flygplats i stället för att transportera mig till Thessaloniki. Sånt är livet. Jag hoppas att ledamöterna ursäktar om jag inte kan stanna hela debatten, vilket jag skulle ha gjort under normala förhållanden. Debatten hade planerats till denna förmiddag och på grundval av detta hade jag arrangerat ett möte med besökare från Balkanområdet i kväll. Jag hoppas alltså att kammaren visar förståelse i detta fall. Jag kan försäkra er om att detta inte är något som jag kommer att göra till en vana. I likhet med ledamöterna välkomnar jag Förenta staternas initiativ till att återuppta förhandlingarna mellan Syrien och Israel, trots syriernas beslut att det behövde mer tid innan de kunde återuppta samtalen som planerats att starta återigen i dag. Det finns ett gott hopp om att det skall kunna gå att bygga en grund för ett fredsavtal inom den närmaste framtiden. Jag hoppas också att framsteg i samband med förhandlingarna med syrierna kommer att bana väg för ett tidigt återupptagande av samtalen mellan libaneserna och israelerna, som sedan skulle kunna föras parallellt för att uppnå en övergripande överenskommelse rörande Israels förbindelser med dess grannländer i norr. Samtidigt får vi inte glömma bort den palestinska sidan. Palestiniernas situation har alltid utgjort själva grundfrågan i konflikten. En rättvis och även storsint överenskommelse med dem är fortfarande nyckeln till en hållbar fred i Mellanöstern. Israelerna och palestinierna har gjort betydande framsteg när det rör genomförandet av Sharm el Sheikhs samförståndsavtal. Även om det skett en viss avmattning, antar jag att tillbakadragandet av de återstående israeliska trupperna snart kommer att ske. På samma sätt, trots att tidtabellen för ramavtalet om permanent status i förgår förflyttades till en tidpunkt bortom tidsfristen i mitten på februari, hoppas jag innerligt att den mycket viktigare september-tidsfristen för det slutliga avtalet om permanent status kommer att uppfyllas. Jag fick uppfattningen att detta också var premiärminister Baraks och ordförande Arafats ståndpunkt när de sammanträdde i måndags. Ledamöterna skall veta att vi särskilt engagerar oss för att man skall återuppta de multilaterala samtalen om framsteg. Detta är långt ifrån okomplicerat, men vi skall göra vad vi kan för att uppnå detta i nära samarbete med medarrangörer från Förenta staterna och Ryssland, såväl som med de regionala parterna. Vi har ett särskilt ansvar för främjandet av den regionala ekonomiska utvecklingen. Inledningen av samtalen med Syrien banade väg för ett sammankallande av den multilaterala styrgruppen i Moskva vid slutet av månaden. Jag ser fram emot att få delta i detta sammanträde och hoppas att vi åtminstone kan börja se framåt igen. Europeiska unionen har en viktig roll inom fredsprocessen, precis som alla sidor - palestinier, israeler, deras arabiska grannländer och Förenta staterna - har erkänt. Vår roll är inte heller begränsad till att bara vara bank. Vi måste vara beredda att handla snabbt för att stärka freden i regionen. Men vi bör inte lura oss själva: Ett heltäckande fredsavtal i Mellanöstern kostar mycket i reda pengar. Kommissionen håller redan på att bedöma konsekvenserna för Europeiska unionen av den senaste utvecklingen vad gäller främjande åtgärder. Vi har för avsikt att snart meddela våra slutsatser i frågan till parlamentet och rådet. Men låt mig påminna ledamöterna om att vi i Europeiska unionen inte är några slöfockar när det gäller ekonomiskt stöd till fredsprocessen. Vi är den största biståndsgivaren av alla när det rör medel till palestinierna. Vi har också erbjudit mycket omfattande stöd till Jordanien, Libanon, Syrien och Egypten. Tillsammans med israelerna har vi upprättat ett närmare samarbete inom en rad områden som är av särskild betydelse för dem. Gemenskapens bidrag på över miljoner euro i stöd och lån mellan och , understödde den palestinska myndigheten på ett effektivt sätt och bidrog i hög grad till återuppbyggnaden av den förfallna fysiska infrastrukturen på Västbanken och i Gazaområdet. Europeiska unionens medlemsstater bidrog tillsammans med ytterligare miljoner under denna viktiga period. Låt mig i detta sammanhang applådera de viktiga steg som den palestinska myndigheten nyligen vidtagit för förbättring av öppenheten rörande budgeten. Ordförande Arafat kommer att sammanträda med ministerrådet nästa vecka. Detta är ett bra tillfälle att ta itu med behovet av att vidta liknande djärva åtgärder för att förbättra den palestinska förvaltningen och stärka rättssäkerheten. Kommissionen deltar aktivt i dessa ansträngningar. Kommissionen har också ökat sitt planerade stöd till regionala samarbetsprojekt mellan israeler och araber. Vi avsatte mer än miljoner euro till sådana projekt under förra året. Detta paket omfattade förnyat bistånd till mellanstatlig verksamhet och gränsöverskridande samarbete då israeler och araber träffas på icke-statlig och sakkunnignivå. Ledamöterna känner till att Europeiska unionen är den största ekonomiska biståndsgivaren rörande övergripande initiativ för att uppnå en försoning mellan folken i Mellanöstern. En rad frågor växer på ett naturligt sätt fram som ytterligare möjliga mål för stöd från gemenskapen under fredsprocessens kommande fas - bland dessa finns hjälp till att konsolidera en bosättning inom Golanområdet, både vad gäller bidrag till säkerhetsarrangemang och stöd till minröjning och återuppbyggnad av samhällen på Golanhöjderna. Den syriska ekonomiska utvecklingen kommer att behöva stöd under övergången från en krigs- till en fredsekonomi. Återuppbyggnaden och återanpassningen av södra Libanon, det enda området i Mellanöstern med en pågående militär konflikt, kommer också att kräva avsevärda ansträngningar. Vi behöver också fortsätta att ge stöd till den ekonomiska reformeringen och den sociala utvecklingen i Libanon som helhet. Det behövs en lösning på det palestinska flyktingproblemet - det är den största flyktinggruppen i världen och uppgår till nästan miljoner personer - vilket visar litet av de enorma utmaningar som ligger framför oss. Vi måste stödja initiativ som ökar tillgängligheten och förbättrar distributionen och förvaltningen av regionens mycket knappa vattenresurser. Till sist det kanske mest viktiga - vi måste främja ett närmare regionalt samarbete inom en rad områden och föra samman alla berörda länder i ett gemensamt försök att ta itu med deras gemensamma problem. Det är redan uppenbart att de ekonomiska resurser som för närvarande finns tillgängliga för bistånd till denna del av världen inte kommer att räcka till för det stöd som kommer att krävas i det fall man uppnår en permanent fred. Jag vill betona detta. Jag vill verkligen påminna rådet och, om det blir nödvändigt, parlamentet, att vi inte i fortsättningen bör tillåta att det uppstår en klyfta mellan vår retorik och vad vi faktiskt kan åstadkomma. Jag upprepar att en förändring av Mellanösternpolitiken kommer att fordra en växling vad gäller det stöd vi kommer att tillfrågas om och förväntas tillhandahålla. Låt mig tillägga att vi vill tillhandahålla detta. Vi har nått framgångar under de senaste veckorna och månaderna, som minister Gama nämnde tidigare. Men det kommer oundvikligen att bli en tuff process som kommer att innehålla svårigheter och besvikelser. Vi kommer att göra allt som står i vår makt för att se till att processen slutar i framgång och för att följa de åtaganden och utmaningar som detta resultat leder fram till. Låt mig slutligen upprepa för de som anlänt till kammaren under de senaste minuterna, vad jag sade i början: Jag kommer inte att kunna stanna till debattens slut, framför allt beroende på att jag hade antagit att debatten skulle ske i förmiddags och därför hade bestämt att delta i ett sammanträde om Balkanområdet i kväll. Jag hoppas att kammaren kan visa förståelse för detta.  ) Herr talman! Vi förstår kommissionär Patten mycket väl. Jag vill bara säga att förbindelserna med Madrid i vanliga fall är ganska så bra, och att jag därför snart hoppas få se honom där. De uttalanden vi under dagens lopp har hört om fredsprocessen i Mellanöstern kommer mycket lägligt efter den pressande rundresa minister Gama - jag beklagar hans frånvaro - tillsammans med tre andra representanter från rådet gjorde i området. De nyheter man rapporterat om i massmedia skulle kunna få oss att se pessimistiskt på situationen. Jag tror ärligt talat att en utvärdering av det här slaget inte överensstämmer med verkligheten. Jag delar därför kommissionär Pattens positiva inställning. Jag skall förklara varför: Det är sant att den israeliska regeringen har flyttat fram det tredje överlämnandet till de palestinska myndigheterna av mark på Västbanken. Men det är också sant att man sedan Sharm el-Sheikh har överlämnat procent av Västbanken och två tredjedelar av Gazaremsan till Palestina och att - vilket är än viktigare - nämnda avtal fram till nu har följts till punkt och pricka, till och med uppskovet är ett prerogativ från den israeliska regeringens sida som förutsetts i Sharm el-Sheikh. Förutsatt, givetvis, att det inte dröjer mer än tre veckor, vilket är vad premiärminister Barak har lovat. Å andra sidan är beslutet att flytta fram den andra samtalsrundan, som inleddes i Shepherdstown av Arabrepubliken Syrien, tvivelsutan en viktig händelse, men jag är övertygad om att hoppet från den januari inte kommer att gå förlorat. Herr talman, det faktum att kammarens alla politiska grupper inställer sig till den här debatten, som alltid är kontroversiell, med ett resolutionsförslag som man enhälligt har bifallit tycker jag är avgörande för vår politiska vilja att bestämt stödja de pågående fredsförhandlingarna. Med samma kraft tar vi avstånd från våldshandlingar för att lösa meningsskiljaktigheter, må vara djupa, parterna emellan. Enligt min mening är detta en garanti för båda parter, såväl ur politisk som ekonomisk synpunkt, för de åtaganden som kan förväntas av Europeiska unionen när det gäller kostnaderna för den fred vi alla så hett eftertraktar. För att kunna garantera säkerheten i området och för att kunna bidra till att mildra rådande sociala skillnader förnekar ingen att detta är absolut nödvändigt. Men det uppmärksammar också Europeiska unionens krav på att politiskt få delta i processen, i enlighet med vårt ekonomiska stöd så att det offentliggörs på motsvarande sätt, eftersom inte heller vi gör anspråk på att vara bankirer. Europaparlamentets ordförande och hennes kommande resa till området kommer tvivelsutan att bidra till detta.  Herr talman! Jag vill tacka kommissionär Patten för en utförlig beskrivning. Jag vill gärna säga att jag ansluter mig till den ton som Galeote Quecedo angav här. Vi i parlamentet stöder starkt fredsprocessen i Mellanöstern. Det är ju en fredsprocess som äntligen är på gång. Trots svårigheter och förseningar, är det ändå en skillnad som mellan natt och dag om vi tänker på hur processen såg ut för ett år sedan. Jag vill understryka fyra punkter. För det första innehåller Sharm el-Sheikh-avtalet en konkret tidsplan som alla vet för genomförandet av Israels åtaganden; det gäller då interimsavtalet samt Hebron- och Wye-avtalen. Medan förhandlingarna om slutlig fredsuppgörelse har inletts, tror jag att det är viktigt att hålla isär de två. Brist på framsteg i slutstatusförhandlingarna bör inte äventyra genomförandet av de tre ovannämnda interimsavtalen. Vad vi behöver bevaka i detta sammanhang är hur det går med hamnen i Gaza, den nordliga transitrutten mellan Gaza och Västbanken, ytterligare frisläppande av säkerhetsfångar och genomföranden av de ekonomiska åtagandena. Den andra punkten gäller Syrien. Där är naturligtvis gränsfrågan central. Hur förhandlingarna går där, vet vi inte ännu. Det viktiga är emellertid att de har inletts. En viktig fråga i sammanhanget är den framtida vattenfördelningen. Golan svarar i nuläget för mellan en tredjedel och en sjättedel av Israels vattenförsörjning. Den tredje aspekten är fredssamtalen i Syrien som är nära sammankopplade med frågan om israeliskt tillbakadragande från södra Libanon. Enligt uppgift från UNIFIL, finns det nu konkreta tecken på att Israel förbereder ett tillbakadragande, vilket vi välkomnar. Utestående tvistefrågor är naturligtvis även där vattenproblematiken och de libanesiska Palestinaflyktingarnas situation. Min sista punkt gäller den kommande palestinska staten. Den kan komma att utropas under detta år, med eller utan Israels stöd. Regeringen Barak har låtit förstå att man är inställd på att sluta ett fredsavtal med en stat som motpart. Även om inte förhandlingarna är avslutade i september detta år, finns det inga fördragsmässiga hinder mot att en palestinsk stat skall utropas efter detta datum. I detta sammanhang är det då viktigt för oss som stöder tanken på detta, att det blir som kommissionär Patten sade, nämligen en stat med insyn och att det blir en demokratisk stat. Det vill vi alla medverka till.  Herr talman! Jag skulle gärna först och främst vilja hänvisa till den gemensamma resolution som skall läggas fram som avslutning på den här debatten och till vilken min grupp bidragit och som vi naturligtvis godkänner. Mer specifikt vill jag dock uttrycka min glädje över att Israel och Syrien efter så lång tid återigen samtalar för att lösa sina meningsskiljaktigheter. De nya förhandlingarna är i alla fall ett viktigt steg mot en varaktig fred i mellanöstern. Därför är det synd att de här fredssamtalen skjutits upp tills vidare. Båda parter kommer mycket riktigt att behöva göra stora insatser. En varaktig fred i det här området kan förverkligas först genom ett avtal i vilket säkerheten för de israeliska gränserna och Syriens integritet kan garanteras. För det behövs också fasta diplomatiska förbindelser och en oavbruten dialog. Förutom de bilaterala mötena med Syrien hoppas jag att Israel inom överskådlig tid även skall inleda förhandlingar med Libanon och att en multilateral process skall visa sig möjlig inom ramen för det ekonomiska och regionala samarbetet. Det är ändå beklagansvärt att Europeiska unionen, en av de viktigaste ekonomiska givarna, fortfarande inte kan spela en viktig politisk roll i fredsprocessen. Den här fredsprocessen i Mellanöstern är en av prioriteterna för Europeiska unionens gemensamma utrikes- och säkerhetspolitik. Här har Solana, den höga representanten i rådet, en särskild funktion. Kommissionen och medlemsstaterna måste också uppmuntras att stödja projekt som kan hjälpa till att bygga upp förståelse och partnership mellan de olika folkgrupperna i det här området. Jag måste också påpeka Barcelonaprocessens betydelse som ju måste ha ett positivt inflytande på det regionala samarbetet. I det avseendet stöder vi Libyens deltagande, på villkor att landet erkänner de mänskliga rättigheterna, avstår från att ge stöd till terrorister och ger sitt fullständiga stöd till fredsprocessen. Det kvarstår naturligtvis många olösta problem och obesvarade frågor, även med palestinierna. Alla vet att fredsprocessen är en lång och tung process men vi är övertygade om att med nödvändig tillförsikt, med den oumbärliga politiska viljan och med den ihärdighet som behövs så kommer vi att nå vårt gemensamma mål, nämligen ett fredligt och välmående Mellanöstern.  Herr talman! Det är glädjande att fredsförhandlingarna, trots vissa uppskov och problem, pågår såväl mellan Israel och Palestina som mellan Israel och Syrien. Sanningens minut närmar sig. Är Israel berett att följa FN:s resolutioner och återlämna de arabiska områden som erövrades i utbyte mot fred och säkerhet? Kommer Israel att låta palestinska flyktingar återvända eller få kompensation? Kommer Israel att dela med sig av Jerusalem och floden Jordans vatten? Kommer det fria Palestina att bli en fullt demokratisk stat och därmed pålitlig som fredspartner? Kommer Syrien att fullt ut acceptera Israels existens och införa demokrati och rättsstatlighet? Att huvudansvaret för fredsprocessen ligger på ockupanten Israel hindrar inte att också de arabiska parterna har ett stort medansvar. Mellanösternfreden angår oss emellertid alla. Därför är det bra att EU agerar som fadder till den palestinska staten. Mot denna bakgrund vill jag avsluta med en märklig historia i EU-landet Sverige. Där hålls en internationell regeringskonferens om Hitlers judeutrotning, vilket självklart är ett välkommet initiativ. Bland fyrtiosju inbjudna stater från samtliga världsdelar finns emellertid inte en enda av de arabstater som ingår i EU:s Barcelonaprocess. Detta har tolkats som att den arabiska hållningen gentemot Israel av européer skulle betraktas på samma sätt som nazismens antisemitism, vilket ju är fullständigt felaktigt. Arabvärldens Israelkritik har byggt på samma sorts antikolonialism som exempelvis Algeriets frihetskamp mot Frankrike. Men i dag har ju Egypten, Jordanien och Palestina fördragsfäst fred med Israel. Därför undrar jag om inte kommissionär Patten håller med mig om att det hade varit rimligt och lämpligt att åtminstone någon arabstat hade varit inbjuden till förintelsekonferensen i Stockholm.  Herr talman! Jag vill verkligen tacka kommissionär Patten för de kunskaper han gett prov på när det gäller svårigheterna i fredsprocessen och den utmaning som Europeiska unionen har antagit när det gäller att förverkliga den. Det är verkligen dags för fred i Mellanöstern. Det är dags att avsluta den epok i historien som inleddes med Balford-förklaringen och det arabisk-israeliska kriget Det är dags att det äntligen blir säkra gränser för samtliga länder i området, politiska, sociala och ekonomiska rättigheter, mänskliga rättigheter som erkänns och tillämpas i Syrien, Palestina och Israel, överallt. Det handlar också om att varje folk och varje individ skall kunna leva självständigt och demokratiskt, men för att det skall kunna förverkligas är det nödvändigt att samtliga parter i konflikten har modet att tillämpa fred och rätt, att man erkänner den andre som en partner och inte som en undersåte som man måste bevilja eftergifter. Jag tänker i första hand på knuten Palestina-Israel, men det gäller även de områden som ockuperades i Golan och den södra delen av Libanon efter Israel måste ta sitt ansvar, lämna de ockuperade områdena och dela på vattenresurserna, men samtidigt måste Israel få garantier för sin säkerhet och kunna leva i fred i ekonomiskt och politiskt utbyte med samtliga länder i området. Men säkerheten gäller inte bara Israel. Samma sak gäller de övriga länderna, i första hand palestinierna som fortfarande lever under militär ockupation och som fortfarande i dag, trots de avtal som undertecknats från och med Oslo, ser sin mark konfiskerad i områdena B och C. Efter Oslo och fram till och med den oktober har tusen dunans mark konfiskerats, varav under den nya regeringen Barak. Träd har ryckts upp med rötterna, hus har förstörts och framför allt i östra Jerusalem har utnyttjandet av vattnet inskränkts eller förvägrats, medan bosättningarna fortsätter och hela tiden ökar. Det råder emellertid inget tvivel om att i och med att den nya regeringen valts så har framsteg gjorts, åtminstone har man börjat förhandla igen. Men det kan inte finnas någon stabil och varaktig fred i Mellanöstern om inte palestinierna får sin egen stat, om de inte fritt kan röra sig på sitt eget territorium. Det internationella samfundet måste helt enkelt tillämpa resolutionerna nr , , och Det är oroande att förbindelserna med Syrien har skjutits på framtiden, liksom Baraks beslut att skjuta upp tillbakadragandet av den israeliska armén och avtalen från Sharm el-Sheikh. Det är utomordentligt viktigt att Europeiska unionen kan spela en politisk roll i förhandlingarna parallellt med sin roll när det gäller ekonomiskt bistånd. Vi kan inte nöja oss med att stå i kulisserna, vi måste i stället spela en huvudroll, utan att för den skull hamna på kollisionskurs med USA, som minister Gama påpekade.  Herr talman! Låt mig först uttrycka mina tack och min uppskattning till kommissionär Patten för hans kommentarer här i dag, särskilt i samband med Europeiska unionens roll i fredsprocessen och för att han bekräftar att vår roll inte bara innebär att vara "bank" för hela verksamheten. Jag blev djupt besviken när jag fick höra nyheterna i veckan om att fredssamtalen mellan Israel och Syrien hade skjutits upp. Jag hoppas verkligen att man kan nå en kompromiss, så att fredssamtalen snabbt kan återupptas. Vi kan emellertid inte förneka att det skett en del positiva politiska framsteg i Mellanöstern under den senaste tiden. Det faktum att den syriske utrikesministern och den israeliske premiärministern nyligen satt vid samma bord i Förenta staterna för första gången någonsin är ett tecken på går att övervinna det gamla hatet och fientligheterna. De politiska ledarna måste visa verkligt mod för att anta en gemensam ram som kan leda fram till en övergripande fred i Mellanöstern. Jag vet att om det går att nå ett avtal mellan Syrien och Israel, kommer Israels premiärminister att möta verkliga protester mot alla nya avtal med Syrien i framtida folkomröstningar. Bosättarna på Golanhöjderna kommer att kräva kompensation och det måste bli garantier rörande säkerheten. Om Syrien skulle vara redo att ta itu med säkerhetsfrågan, skulle utsikterna för en lösning på Israel-Syrienfrågan vara goda. Vad gäller Palestinafrågan inser jag att det fortfarande finns vissa svårigheter rörande genomförandet av vissa aspekter av Wye-avtalet. De största problemområdena omfattar för tillfället omstrukturering, såväl som överflyttning av territorier. Den låga graden av frisläppande av palestinska fångar och det faktum att den israeliska regeringen verkar stoppa tillämpningen av byggnadstillstånd som redan beviljats, såväl som att inte utfärda nya, utgör ytterligare hinder. Dessa frågor har uppenbarligen hejdat framstegen i förhandlingarna om den permanenta statusen, även om - tror jag - dessa samtal inte kommer att stoppas för evigt. Den största svårigheten just nu när det gäller att få igång förhandlingarna, verkar vara att palestinierna vill att man först och främst skall lösa gränsfrågan, medan den israeliska regeringen säger att denna endast kan lösas om man först når en lösning i frågan om bosättningarna och säkerheten. För tillfället verkar det som om båda sidor har accepterat att man inte kan komma överens om någonting, förrän man kommit överens om allt. Medan, sammanfattningsvis, andra länder i Mellanöstern haft betänkligheter rörande fredsprocessens allmänna riktning, nu när den syriska regeringen också deltar i fredsprocessen, är Egypten och andra länder i regionen redo att gå vidare. Jag hoppas verkligen att - när det gäller att förbättra säkerheten och livskvaliteten för folken i Mellanöstern - alla tongivande parter så snart som möjligt ser till att ingå ett övergripande avtal om alla viktiga frågor som behöver få en lösning.  Herr talman, ärade kolleger! De olika resolutionsförslag som lagts fram i parlamentet ger en god bild av läget i Mellanöstern. Det finns de som applåderar nya avtal mellan Israel och Syrien, men bara någon enstaka riktar uppmärksamheten mot det verkliga och centrala problemet när det gäller Mellanöstern. Ögonblicket är nu inne, ärade kolleger, att lösa upp en av knutpunkterna när det gäller den globala jämvikten. Ögonblicket är nu inne för Israel att hålla sina gamla löften och slutgiltigt dra sig tillbaka från de områden man ockuperat och slutgiltigt och en gång för alla erkänna den palestinska myndigheten, vars återupptagna diplomatiska verksamhet utan tvekan kommer att ha en framtid så länge den befinner sig i Yasser Arafats erfarna händer. Det är lika viktigt att vi inte förlorar den irakiska frågan ur sikte, en fråga som ingen längre talar om utan man förtränger problemen för miljontals kvinnor, gamla och barn, offer för ett embargo som är lika arrogant som gement. Jag vet inte vad Syrien och Israel verkligen skulle vilja eller skulle kunna göra, men jag vet att vår institution skulle kunna göra mycket och det är på tiden att vi ägnar oss åt hur människor lever med samma kraft vi som vi ägnar oss åt tändanordningarna till våra lika kalla som vaga och artificiella neonlampor, som kan lysa upp ett hus, men verkligen inte världen under tredje millenniet.  Herr talman! Den israeliska författaren, Amos Oz, beskrev nyligen mycket träffande det kyliga förhandlingsklimatet mellan Israel och Syrien. Oz hade fått intrycket att syrierna ansåg att de i utbyte för Golanhöjden endast behövde faxa ett mottagningsbevis till israelerna. Den tanken av Oz dyker också upp i den israeliska pressen. Den återger kontrasten mellan premiärminister Baraks personliga fredsansträngningar och den reserverade hållningen, den rent av fysiska frånvaron, hos Damaskus starke man, president Assad, vid förhandlingsbordet i Förenta staterna. Det var väl ändå Assad som skulle vara Baraks samtalspartner och inte hans utrikesminister. När det gäller minister Farouk al-Sharas beteende i Shepherdstown är israelerna mycket upprörda. Hans hållning gentemot premiärminister Ehud Barak var rent ut förnedrande. Vadan denna uppmärksamhet för elementära diplomatiska umgängesformer i en seg territoriell förhandlingsprocess? Jo, syrierna förstör bara för sig själva. När allt kommer omkring är det de israeliska väljarna som skall uttala sig om huruvida Golanhöjderna skall lämnas tillbaka. I alla resolutioner som lagts fram uttalas en djup önskan om en större europeisk roll i fredsprocessen. Det är dock frågan om Bryssel kan skaffa fram de miljarder dollar som de israeliska och syriska myndigheterna är ute efter hos sin fredsbeskyddare, Förenta staterna. Då talar vi ändå inte om de tunga, lika dyra säkerhetsgarantierna om Israel drar sig tillbaka från Golan. Slutligen en fråga till rådet och kommissionen. Vad är sant i pressens uppgifter om att det portugisiska ordförandeskapet redan utlovat trupper till en fredsbevarande styrka i Golan?  Herr talman! Sanningen är att brytningen eller förseningen sine die av de pågående samtalen mellan syrier och israeler inte är en bra nyhet. Det är inte heller en bra nyhet att ett nytt bombattentat inträffade i förrgår och personer skadades. Det är tydligt att Förenta nationerna för en gång skull inte har lyckats i sina medlingsförsök, och det är faktiskt svårlösta hinder. Syrierna försöker än en gång att få Golan under sin suveränitet och jurisdiktion och få tillbaks de gränser som gällde före den juni medan israelerna vill ha gränserna dragna som de var , eftersom det är bättre för dem. Avbrottet i samtalet mellan syrierna och israelerna är inte den enda förseningen i fredsprocessen i Mellanöstern. Just nu har tillämpningen av ramavtalet mellan Palestina och Israel också hävts. Efter samtalen i förrgår mellan Israels premiärminister och Palestinas ledare begärde den israeliska premiärministern en två månader lång ajournering från och med den februari, sista dag för verkställandet av ramavtalet om situationen på Västbanken och Gazaremsan. Vad kan Europeiska unionen göra i en sådan här situation? Inte mycket, tyvärr. Vi måste givetvis stödja förhandlingarna ledda av Förenta staterna. Vi måste intensifiera våra kontakter. Europeiska unionens sändebud, ambassadör Moratinos, har inom ramen för Europeiska unionens befogenheter utfört sitt uppdrag med stor omsorg och effektivitet. Detta till trots kan vi ana en viss maktlöshet, när de båda förhandlingspartnerna i helgen tar flyget hem till Förenta staterna får vi inte förglömma att för varje dollar som spenderas i fredsprocessen kommer från Europeiska unionen. När vi dessutom beaktar att nästa möte kommer att hållas i Moskva, så blir Europeiska unionens närvaro något patetisk. Inför det portugisiska ordförandeskapet insisterar jag på en mera central roll, det är dags för Europeiska unionen att ta över och bli mera delaktig. Jag hoppas att nästa besök i regionen av Europaparlamentets talman, samt av de interparlamentariska delegationerna och deras ordförande, tillåter oss att inleda en mera initiativrik etapp där Europeiska unionen tydligare kan delta i denna komplicerade och svåra fredsprocess.  Herr talman, herr rådsordförande, kommissionär Patten! Jag vill tacka för era redogörelser, särskilt gäller det kommissionär Patten vars analys jag helt och fullt delar. Jag kommer av den anledningen ej att upprepa något av vad han sagt. I stället vill jag göra tre kommentarer som kommissionär Patten måhända har samma syn på men som han av olika skäl inte kan formulera lika öppet som en ledamot kan göra. Det första är att jag tror att vi har anledning att glädja oss över det avtal som finns mellan Israel och den palestinska myndigheten för självbestämmande. Nu finns det dock tillräckligt med avtal: Oslo, Wye Plantation, Sharm-el-Sheik. Det räcker så, nu måste de uppfyllas också. På den punkten delar jag emellertid min kollega Salafrancas skepsis när han säger att det kom dåliga nyheter från Israel, närmare bestämt att även detta senaste avtal inte kommer att kunna uppfyllas i tid. Den andra punkten gäller återupptagandet av förhandlingarna mellan Syrien och Israel. Detta är, menar jag, en högst glädjande nyhet. Men denna vecka har vi också fått höra att Barak inte reser till Washington och att förhandlingarna därmed inte kan fortsättas. Jag vill klart och tydligt slå fast att om Golanhöjderna lämnas tillbaka till Syrien så är problemet löst i denna region. Gällande frågan om folkomröstning som berörts av flera kolleger: Vi måste nu fråga oss om man verkligen alltid måste hålla folkomröstning för att kunna uppfylla förpliktelser ur internationell rätt och folkrätten. I Tyskland skulle man förmodligen glädja sig mycket om vi sade att vi genomför en folkomröstning för betalningen till Europeiska unionen; men vi gör det oberoende av huruvida det tyska folket är villigt att betala. Det skulle vara en likartad situation. Min tredje och sista punkt gäller Europeiska unionens roll. Här vill jag verkligen framhålla den enastående roll som det särskilda sändebudet Moratinos har spelat i regionen, samt även det vi åstadkommit i form av finansiering, kommissionär Patten. Ni skall veta att ni alltid kan få stöd för ert förslag i detta parlament. Vi kommer att finnas där när det skall finansieras. Vi bör dock också spela en politisk roll, som ju Moratinos inte kan göra helt själv i denna region. Rådsordförandeskapet måste då aktiveras, Mister GASP måste då ta sig till regionen, och vi måste själva bjuda in förespråkarna för fredsprocessen, på samma sätt som ryssarna gjort. Då har vi tagit det ansvar som motsvarar vårt engagemang och bidrag.  Herr talman, kommissionär Patten, kära kolleger! De senaste fredsförhandlingarna som inletts i Förenta staterna mellan Israel och Syrien är en vändpunkt i Mellanösterns historia, en vändpunkt som man väntat på i femtio år nu och som uppenbarligen är svår att förhandla om. Det blir inget möte i dag i Shepherdstown, men vi skall hoppas, såsom kommissionär Patten nyss sade, att detta uppskjutande av förhandlingarna på grund av de senaste kraven från Syrien, bara är en incident på vägen mot ett fredsavtal som kan ändra hela Mellanösterns utseende. Det är vad vår resolution uttrycker: en förhoppning om ett rimligt och rättvist avtal, grundat på respekt för de suveräna staterna och rätten att leva i säkerhet inom säkra och erkända gränser. Alla utländska trupper, inbegripet de syriska, måste alltså lämna Libanon, i enlighet med resolution från Förenta nationernas säkerhetsråd. Kan vi hoppas på att vi i juli - det datum som Ehud Barak lovat - fått uppleva en israelisk reträtt ur södra Libanon? Kan unionen hoppas på ett dubbelt fredsavtal mellan Israel och dess grannar i norr? Vi tror det. Vi vill tro det. Aldrig har parternas beslutsamhet varit starkare. Jag skulle också vilja betona en punkt som förefaller mig grundläggande: balansen som måste känneteckna vårt europeiska budskap, en politisk balans mellan dem som deltar i förhandlingarna naturligtvis, men också balans mellan befolkningarna. Efter attentatet mot Hadera i måndags måste vi upprepa vårt fördömande av varje form av terrorism. Och apropå balans, eller obalans snarare i detta sammanhang, skulle jag vilja lägga till hur beklagligt det är att återigen tvingas konstatera vilken svag politisk roll Europa spelar när det gäller att lösa konflikten. Vid lunchtid i dag tog rådets ordförande Gama upp Europas ekonomiska och handelsmässiga stöd till regionen. Man måste trots allt konstatera att inledandet av fredsprocessen för närvarande i huvudsak är Washingtons verk. Syrierna har, liksom andra arabiska länder före dem, valt ut amerikanerna för att beskydda förhandlingarna. Det är också det val den hebreiska staten gjort där Europa, det är ett faktum och inte någon bedömning, lider av en partisk offentlig bild. Det är alltså rätt tillfälle att på nytt säga till kommissionär Patten, till Solana och till Moratinos, att vi verkligen räknar med deras ansträngningar för att den europeiska rösten skall höras, i strävan efter en fredlig lösning av konflikten. Och även om det är svårt för Europa att tala med en röst om fredsprocessen kan, och måste vi, ändå tala om den i samma anda av förtroende och solidaritet.  Herr talman! Jag tror att det i denna fråga finns, trots de olika nyanserna, en allmänt samstämmig syn i Europaparlamentet, liksom jag också tror att de flesta instämmer i de allmänt positiva ståndpunkter som Patten redogjorde för. På de få sekunder som står till mitt förfogande skulle jag vilja understryka en punkt som nästan alla talare har tagit upp, det vill säga frågan om Europas nedgraderade och politiskt svaga roll. Kravet på att uppgradera Europas roll har inte framförts bara för att även vi skall spela en roll och delta, för att få ta del av Förenta staternas glans, utan på grund av, tror jag, att det finns en patologi mot den amerikanska politiken, som beror både på den enögdhet med vilken landet betraktar många frågor i Mellanöstern och på dess relation till de olika länderna, som Irak, Libyen, Syrien, men även på att landet bedriver en politik som tar liten hänsyn till de grundläggande principerna i den internationella rätten. Europeiska unionen skulle kunna bedriva en politik som var mycket mer konkret, energisk och dynamisk och som grundade sig på de beslut som hittills har fattats av FN. I den meningen tror jag att vissa punkter, som till exempel frågan om Israels tillbakadragande från de områden som landet erövrade , är nyckelpunkter på vilka Europa skulle kunna spela en roll och frigöra en mer allmän och positiv dynamik.  Herr talman, herr kommissionär, ärade damer och herrar! Den israeliska fredsprocessen har gått i baklås innan den ens kommit igång på allvar. Tyvärr! Detta är dock inte särskilt överraskande och inte heller något att oroa sig över; men det visar vikten av att Europeiska unionen och även Europaparlamentet stöder den fredsprocess mellan Israel och Syrien som lamslogs för fyra år sedan och som utgör en av grundförutsättningarna för fred i Mellanöstern. Med tanke på den säkerhetspolitiska dimensionen i fredsprocessen är tålamod på sin plats. Att president Clinton gärna skulle se en utrikespolitisk framgång i Mellanöstern mot slutet av sitt tjänstetid är begripligt, men får förstås inte leda till ett överilat förhandlingsresultat. Om Europeiska unionen skall räknas som den största bidragsgivaren i regionen och vill tas på allvar i politiken krävs inte bara att man talar med en enda röst utan framför allt en viss balans. Europeiska unionen måste undvika att bli betraktad som partisk. Något som man inte alltid lyckats med i det förflutna. Av den anledningen är man inte heller i någon högre grad tongivande i Mellanöstern. I detta sammanhang måste jag ställa frågan hur samordnad Europeiska unionens utrikespolitik i själva verket är. Denna fråga infinner sig inte bara i samband med rolluppdelningen mellan kommissionens kommissionär för utrikespolitik Chris Patten och Mister GASP Javier Solana, utan även med tanke på kommissionens ordförande Prodis inbjudan till Libyens statschef Khadaffi. Jag erinrar mig den i Mellanöstern utomordentligt aktive före detta österrikiske förbundskanslern Kreisky; genom att bjuda in Khadaffi orsakade han på sin tid för många år sedan mer skada än nytta. När det gäller den säkerhetspolitiska dimensionen av återlämnandet av Golanhöjderna måste EU göra klart att ett sådant steg måste komma mot slutet av fredsprocessen med Syrien och inte i början. Syriens motprestation får dock inte inskränka sig till en normalisering av de diplomatiska förbindelserna till Israel. Till och med i en tidsålder då raketer når överallt måste faran att israeliskt territorium kan bli beskjutet från Golanhöjderna så som skedde avvärjas. För detta ändamål krävs ett effektivt övervakningssystem. För det andra måste en fred med Syrien i slutändan också leda till fred med Libanon. Den israeliske ministerpresidenten Baraks uppställda mål att dra tillbaka de israeliska trupperna från säkerhetszonen i södra Libanon till juli år måste understödjas. Emellertid måste också Syrien vidta motsvarande åtgärder; landet har fortfarande en betydande truppnärvaro i Bekaa-slätten i Libanon och utövar även ett inflytande på terrororganisationer i Libanon. Det åligger Syrien att strypa åtminstone delar av terrorscenen i Libanon. Att detta kräver brådskande åtgärder visas av det senaste terrordådet i norra Israel. Tidpunkten för en fred mellan Israel och Syrien är gynnsam, för även statschef Assad lär med tanke på sin ålder vilja lämna över ordnade förhållanden till sin efterföljare, läs sonen. Därtill fattas en grundförutsättning, nämligen en demokratisk grundläggande ordning. I stället kan EU erbjuda sin modell att genom ekonomisk-politisk sammanflätning, öppna gränser och frihet från tullbarriärer åstadkomma fred; det är en modell som måste framställas som attraktiv över hela Mellanöstern.  Herr talman, herr kommissionär! Vi är i denna debatt och i denna resolution medvetna om att det fortfarande återstår många hinder på vägen mot ett fullständigt förverkligande av fredsprocessen i Mellanöstern. Men vi litar ändå på att den fredsvilja som folken i regionen visat kommer att segra och vi uppmanar Europeiska unionen att bidra genom att på nytt engagera sig. Vi vill erinra om att unionen har spelat en roll i sammanhanget - vi har påmints om ambassadör Moratinos arbete, besöket av det portugisiska ordförandeskapet och nästa möte i Moskva - men vi skulle önska att det var kraftfullare. Även om det har tillkommit nya problem under de senaste dagarna öppnar de återupptagna förhandlingarna mellan Syrien och Israel nya positiva framtidsutsikter och det är nödvändigt att handlingar följer på de beslut som fattades i Sharm el-Sheikh. I vår gemensamma resolution erinrar vi om att de olösta frågor som återstår fortfarande är många och komplexa, kanske de mest komplexa - detta har mina kolleger redan påmint om - och till detta skall läggas det faktum att Libanon fortfarande inte sitter med vid förhandlingsbordet. Europeiska unionen borde med andra ord ställa sig vid USA:s sida som en aktiv part i förhandlingarna och göra en kraftfull politisk satsning som tar fasta på framtiden för hela Medelhavsområdet och regionens oupplösliga band med Europa. Unionen måste ingripa, eftersom instabilitet, krig och fattigdom i området redan har fått återverkningar på oss och får en allt större betydelse för vårt eget politiska, ekonomiska och sociala projekt. Jag hoppas också att kommissionen och rådet skall agera mer samstämmigt och att Medelhavsområdet i dag blir ett högprioriterat område för Europeiska unionen. Om man gör en ärlig analys av utvecklingen av Barcelonaprocessen så måste man erkänna att Europas uppmärksamhet i fråga om utvidgningen riskerar att delegera politiken i det området till den byråkratiska vardagslunken i pågående program och gällande bilaterala avtal. Men framstegen i fredsprocessen, den politiska utvecklingen i många av de länderna, samt försöken att återuppliva de regionala organisationerna, som till exempel den arabiska Maghrebunionen, antyder att tiden kan vara inne för en ny dynamik i partnerskapet Europa-Medelhavet. Kraftigt förenklat, kära vänner i rådet och kommissionen, är det budskap som vi vill skicka er att trots de ekonomiska åtagandena, som är viktiga, så är EU:s politiska roll fortfarande inte i nivå med den utveckling som pågår och som kan skönjas, såväl i Mellanöstern som i hela Medelhavsområdet.  Herr talman, kära kolleger! Jag skulle i min tur vilja börja mitt personliga inlägg med att också jag gläds åt att Israel på nytt inlett fredsprocessen med palestinierna och syrierna. Det är det påtagliga beviset för den oförsonliga viljan hos Ehud Barak och hans regering, att skapa fred under säkerhet. Vi vet alla att ingenting någonsin är enkelt, och vi skall inte ta ut segern i förväg. Oavsett förhandlingsläget är allt fortfarande möjligt, såväl det bästa som det värsta. Det är anledningen till att jag, när det gäller Europa, personligen skulle vilja föreslå tre saker: till att börja med att vi européer försöker sluta upp med att hela tiden tjata, som vi säger på franska, vara smakdomare eller dela ut bra eller dåliga poäng. Jag skulle vidare vilja att vi inte längre alltför mycket använder oss av korta turnéer i Mellanöstern, för övrigt ofta i Madeleine Albrights kölvatten. Jag skulle framför allt också vilja att vi inleder en fördjupad diskussion med alla parter, och särskilt med israelerna, för att noga bedöma deras förhandlingsutrymme och fastställa de exakta punkter som vi kan trycka på. För detta måste vi personligen träffa Ehud Barak, eftersom han är den som har nyckeln till freden i sin hand. Och jag är säker på att våra vänner palestinierna sannolikt skulle föredra ett Europa som är mer förstående gentemot Israel, men som samtidigt, på samma sätt som Förenta staterna, skulle kunna utöva press för att avhjälpa vissa situationer. Herr talman! Jag avslutar med att säga att det är dags att sluta upp med att beklaga sig över vår svaga politiska styrka. Om vi vill övergå från observatörsstatus till att bli aktörer måste vi vara beredda att betala det politiska priset för det.  Herr talman! Jag vänder mig speciellt till det portugisiska ordförandeskapet och välkomnar Portugal som nytt ordförandeland för Europeiska unionens ministerråd. Jag tror att Europas roll i Mellanöstern i framtiden kan finna en ny väg. Europa måste på samma sätt som USA kunna vara trovärdigt, vinna respekt och få ett brett folkligt stöd bland medborgare och väljare i Mellanösterns enda demokrati - Israel. Vi har ett förtroendekapital att bygga upp bland Israels medborgare. Vi kan se på ett land som står utanför EU, t.ex. Norge, som genom statsminister Kjell Magne Bondevik och utrikesminister Knut Vollebaek på ett förtroendeskapande sätt fortsatt att ha goda relationer med både Israel och med den arabiska sidan. Man har det inte bara med Israels regering, utan även med Israels folk. Vi kan också lära av Nederländerna och deras vattenprojekt. Jag tror att Portugal som ordförandeland i EU har allt att vinna på att i EU:s namn jobba med vattenförsörjningsfrågorna som en av EU:s absolut centrala uppgifter i Mellanöstern. Låt mig avsluta med att säga följande: Israel är Mellanösterns enda demokrati. Låt oss aldrig glömma i vår kamp för demokrati, politisk pluralism och mänskliga rättigheter att Israel är en förebild och att Syrien med Hafez el-Assad är en av regionens absolut värsta diktaturer.  Herr talman! Precis som det sägs i resolutionen om den överenskommelse som nåtts i den fråga som sysselsätter de flesta av kammarens grupper, så måste Europeiska unionens finansiella åtaganden i Mellanöstern åtföljas av en klar och tydlig politisk närvaro och unionen måste få delta i alla fredsförhandlingar. Under årtionden - nästan så länge som stridigheterna har varat - har stora delar av allmänheten i Europa mobiliserat sig för att stävja hat och oförnuft och få det att ge vika för klokhet, enighet och sunt förnuft parterna emellan. Folkets vilja har emellertid inte haft någon proportionell återverkan på de europeiska institutionerna. Nämnvärda uttalanden i frågan har gjorts, som exempelvis Venecias, men de har fört en tynande tillvaro under årens lopp. Denna politiska frånvaro, bristen på en verklig politisk vilja att agera samtidigt som det finns alltför många nationella röster av en annan mening, skadar inte bara unionen i det gemensamma europeiska projektet utan många utomeuropéer känner sig svikna, man skulle gärna se att vi tog på oss ett större ansvar och fick bättre samordning mellan utrikespolitik och annan politik. Jag frågar såväl mig själv som er, ärade företrädare från rådet och kommissionen, om den nyligen inrättade tjänsten som GUSP:s höge representant kommer att åtföljas av en verklig enhetlig och gemensam politisk vilja.  Herr talman! Europa kan inte påstå att det drar upp politiska framtidsutsikter i Mellanöstern och samtidigt blunda för viss verklighet, även om den är obehaglig. Den första januari krävde Iran att staten Israel skulle upplösas, precis som Khadaffi, som Prodi ändå planerar att träffa inom kort, vilket skulle vara ett misstag. Och när jag läser: upplösning av den judiska staten hör jag ekot av utrotning av det judiska folket. Vi önskar alla av hela vårt hjärta att freden skall konkretiseras tillsammans med Iran, och absolut inte emot eller utan detta stora land. Jag erinrar emellertid om att mellan Europa och Iran finns ändå dessa fängslade judar som vi i stort sett inte vet någonting om, förutom att de riskerar döden. Vi har tagit initiativ till förmån för dem, och vi kommer att ta ytterligare initiativ. Vi kan slutligen inte fortsätta att låta bli att reagera när vi i pressen läser att de europeiska allmänna medlen skulle användas inom palestinskt territorium på ett minst sagt olagligt sätt, som de inte alls var avsedda för. Det är kring den ekonomiska och kulturella utvecklingen som freden skall byggas. Det är endast till detta som gemenskapens medel skall användas och jag kräver att kommissionen inleder en utvärdering som man sedan visar upp för parlamentet inom sex månader.  Jag har i enlighet med artikel i arbetsordningen mottagit sex resolutionsförslag. Jag förklarar debatten avslutad. Omröstningen kommer att äga rum i morgon.  Området frihet, säkerhet och rättvisa Nästa punkt på föredragningslistan är muntliga frågor till rådet och till kommissionen från utskottet för medborgerliga fri- och rättigheter samt rättsliga och inrikes frågor om årsrapporten och om området frihet, säkerhet och rättvisa .  Herr talman! var det år då Amsterdamfördraget trädde i kraft, då Schengenavtalet införlivades och det extraordinära rådsmötet i Tammerfors hölls. Det var här som rådets politiska vilja att inrätta området frihet, säkerhet och rättvisa inom Europeiska unionen som bäst kom till uttryck. Rådet har beslutat sig för att utforma ett dokument för medborgarnas mänskliga rättigheter, vilket vi är glada över. Man har beslutat sig för att införliva artikel i fördraget, kampen mot all form av diskriminering och främlingsfientlighet, och man har beslutat sig för att harmonisera lagstiftningen om villkoren för mottagande och uppehållstillstånd samt garantera invandrarna en rättvis behandling likvärdig den som ges unionens övriga medborgare. En politisk överenskommelse har också slutits - vilket vi tackar för - för de första förslagen om civilt samarbete. Det här året har de rättsliga frågorna och inrikesfrågorna givits en politisk gemenskapsram. Uppdraget har fallit på en och samme kommissionär, Antonio Vitorino, vilket vi tackar för. Han har dessutom fått i uppdrag att konstruera en kontrollapparat för att mäta de reella framsteg gemenskapen har gjort inom det här området, men även medlemsländernas framsteg, vilket jag tycker är viktigt. Vi tackar rådet för de här besluten, trots att Amsterdamfördraget för oss i kammaren innebar en viss besvikelse, det vill säga beslutet att låta vår roll anstå med fem år, vår möjlighet att aktivt delta, att demokratiskt kontrollera området frihet, säkerhet och rättvisa, liksom EG-domstolens roll i det hela. Om vi tittar på de framsteg som gjorts under , vilket enligt fördraget åligger parlamentet, måste vi lämna de stora uttalandena och gå in på redan tagna och genomförda beslut och, herr talman, då mörknar panoramat rejält. Det är som om rådet hade mer än ett ansikte och två händer, det som den ena undertecknar och uttalar sig om förkastar den andra. Trots alla åtaganden på högsta nivå har rådet inte lyckats fatta de beslut man hade föresatt sig. Programmen blir allt fler och de lappar över varandra och det finns ingen möjlighet att kontrollera genomförande- och effektivitetsnivån, parlamentet klara i alla fall inte av det. Vi har vidarebefordrat ett antal frågor till rådet och jag vet att det är det portugisiska ordförandeskapets vilja att besvara var och en av dem. Jag hoppas att rådet ändrar sin inställning till oss i kammaren från och med det här ordförandeskapet. Det finns ingen egentlig överensstämmelse mellan rådets beslut och den politik som bedrivs. Min grupp tvivlar, och kammaren tvivlar, på något som borde vara en god nyhet: införlivandet av Schengen i gemenskapsramen. Schengen har, som vi tidigare nämnde, rigoröst införlivats, men på ett föga genomblickbart sätt. Ingen information, inte en enda fråga har hamnat hos Europaparlamentet under förfarandets gång, varken om associeringen med Förenade kungariket eller Greklands införlivande eller förhandlingarna med Norge och Island. Sak samma när det gäller immigrationspolitiken. Vi har tillbringat vår tid med att utarbeta en mängd betänkanden, men vi vet inte vad som har hänt med initiativen. De har försvunnit. Vi får hoppas att år blir det år när allt genomförs, precis som var förväntningarnas år. Vi får också hoppas att rådet gör en kraftansträngning och underställer sig kammarens kontroll. Rådet har beslutat att rättsliga frågor och medborgarrätt skall vara en del av unionen. Rådet kan agera i enlighet med sina beslut eller fortsätta att ömkligt vingklippa övriga institutioners delaktighet i detta betydelsefulla projekt. Väljer man det sistnämnda bör man veta att det medför risker och kan komma att försvaga den grund området frihet, säkerhet och rättvisa vilar på. Jag tror att vi i stället skulle kunna acceptera erbjudandet om ett avtal mellan institutionerna, så att vi kan gå vidare på ett annat sätt. Fullgör med råge era skyldigheter gentemot parlamentet och förbered på det sättet framtiden. Förse Europeiska kommissionen med erforderliga medel och det erkännande som behövs för att man skall kunna göra sitt arbete och för att man skall kunna kontrollera de framsteg som görs inom gemenskapen och i medlemsländerna. Då får vi ett råd som håller måttet enligt de beslut som togs i Tammerfors för att få en friare, säkrare och mera rättvis union.  , rådet. Herr talman, ärade ledamöter, herr kommissionär! Det är med en viss sinnesrörelse jag nu i egenskap av medlem i rådet återvänder till detta parlament. Jag var en av de första portugisiska ledamöterna som tog de första stegen i den portugisiska integrationen i Europeiska unionen, och jag måste säga er, ärade ledamöter, herr ordförande, att den erfarenhet jag fick här, den politiska erfarenheten, var oerhört viktig i mitt liv, och den informationen och det bidrag vi alla kunde ge till det europeiska bygget präglade på ett avgörande sätt de år som jag tillbringade här, de präglade definitivt mitt liv. Det är därför med stolthet och tillfredsställelse som jag befinner mig här, då jag har kunnat återse några av kollegerna från den tiden som fortfarande är kvar här i parlamentet. Detta för att säga att det portugisiska ordförandeskapet - och jag själv och justitieministern, ansvariga för det rättsliga området - tillsammans med detta parlament vill inleda en ny period, främja en förbindelse mellan rådet och parlamentet vilken kommer att präglas av min parlamentariska erfarenhet i Europaparlamentet och givetvis också av de nationella parlamentariska erfarenheter som den betydelsefulla ledamoten i det nationella parlamentet fram till nu, justitieministern och min kollega har. Ett första steg togs när vi träffades innan det portugisiska ordförandeskapet hade inletts, med ordföranden och vice ordföranden i utskottet för medborgerliga fri- och rättigheter samt rättsliga och inrikes frågor i Bryssel. Vi fick möjlighet att bjuda in utskottets ordförande, ledamoten Watson och några av utskottsmedlemmarna till Lissabon, och vi redogjorde för våra synpunkter angående det portugisiska ordförandeskapets arbete på detta område. Vi gjorde då vissa åtaganden som jag här mer formellt vill upprepa: Under alla möten med utskottet för medborgerliga fri- och rättigheter samt rättsliga och inrikes frågor, kommer en politisk företrädare för rådet, alltså inte en tjänsteman utan en företrädare för rådet på politisk nivå, någon från vår ministär, att hela tiden följa utskottets arbete... och varje gång utskottet önskar det och på begäran av ordföranden, kommer jag själv och min kollega justitieministern att komma till Bryssel för att delta i mötena. Redan i dag kommer vi att ge ordföranden för utskottet för medborgerliga fri- och rättigheter samt rättsliga och inrikes frågor den preliminära dagordningen för rådsmötet i mars och i maj, så att det i förväg kan sätta sig in de ämnen som kommer att diskuteras. När det gäller , här har vi den speciella situationen att göra en utvärdering av det tyska och det finländska ordförandeskapet, skulle jag kunna börja med att säga att, utan att det inverkar på det skriftliga svar som i slutet av dessa arbeten kommer att överlämnas till ledamoten Ana Terrón i Cusí, som här lade in en protest för utskottets räkning, oberoende av de svar vi ger här, kommer ledamoten att få ett skriftligt svar. Oberoende av detta skulle jag vilja säga att var ett betydelsefullt år i rådets arbete med de rättsliga och inrikes frågorna. Samarbetet i de rättsliga och inrikes frågorna präglades av de långtgående förändringarna som genomfördes i Amsterdamfördraget och givetvis av införlivandet av Schengenavtalet i unionen. Det tyska ordförandeskapet, vi måste erkänna detta, och säga det, hade en viktig roll i övergången från Maastrichtsystemet till Amsterdamsystemet. Därefter kom starten för Europol-verksamheten i början av det finländska ordförandeskapet juli Sedan hade vi en tredje viktig aspekt: toppmötet i Tammerfors, ett Europeiska rådet som helt ägnade sig åt rättsliga och inrikes frågor. Toppmötet i Tammerfors präglades av en ny anda och av viljan att sätta området med frihet, säkerhet och rättvisa högst upp på den politiska dagordningen med ett bejakande av att den bör ligga kvar där. Det som det portugisiska ordförandeskapet här återigen säger är att frågorna i samband med området med frihet, säkerhet och rättvisa genom vår vilja kommer att befinna sig högst upp på ordförandeskapets dagordning. Genom att besvara de frågor som Ana Terrón i Cusí har ställt, skall jag försöka besvara de som handlar om inrikes frågor, och min kollega kommer därefter att ta upp de rättsliga frågorna. Som ni känner till tillämpas Schengenregelverket helt i tio länder, och under år kommer arbete att bedrivas för att Schengenregelverket skall kunna träda i kraft i Danmark, Finland och Sverige, liksom i Island och Norge. Rådets generalsekretariat har offentliggjort en dokumentsamling som innehåller hela Schengenregelverket, och väntar på offentliggörande i EGT när alla översättningar finns tillgängliga. Denna samling finns för närvarande på sex språk och övriga översättningar är på väg att avslutas. En annan fråga handlar om programmen för invandring och asyl och tillämpningen av dem i länderna i Central- och Östeuropa. I mars antog rådet programmet Odysseus, ett program för utbildning, utbyte och samarbete inom asyl-, invandrings och yttre gränskontroll. Det tillämpas i unionens femton medlemsstater och förutser möjligheten att associera ansökarländerna liksom eventuellt tredje land. Programmet täcker perioden till och det beräknade beloppet för dess genomförande är miljoner euro. Ansökarländerna kan associeras till projekt som förvaltningskommittén valt ut och som har samband med programmets mål. Anslagsbeloppet för är beräknat till tre miljoner euro. Inom ramen för programmet fick kommissionen ansökningar om ekonomiska medel till ett totalt belopp på , miljoner euro, medan det disponibla anslagsbeloppet för är miljoner euro. Kommissionen föreslog att behålla projekt, av vilka på euro och på mer än euro. När det gäller Oisin-programmet för budgetåret , antogs projekt som innehöll seminarier, utbildning, utbyte mellan tjänstemän, undersökningar och studier och verksamhet av operativ karaktär. Av projekt omfattade ansökarländer. När det gäller Schengeninformationssystemet kan vi här säga att medlemsstaterna anser den verksamheten och användningen av SIS som mycket positivt. Det ökade antal positiva resultat visar på effektiviteten i systemet och antalet signaler upphör inte att öka. För att utveckla tullinformationssystemet uppnåddes ett avtal med kommissionens avdelningar om ett system som gör det möjligt att arbeta med en provisorisk tillämpning av konventionen om tullinformationssystem så snart ett visst antal ratifikationer av denna konvention har gjorts. Sedan talade ledamoten om ett interinstitutionellt avtal. Jag borde ta upp denna sista punkt efter min kollega från justitiedepartementet, men det jag kommer att säga kommer givetvis från ett utbyte av intryck i rådet, och framför allt mellan oss två. Förutom det jag redan har tagit upp tidigare, det vill säga, en ny relation med kommissionen och parlamentet för en tätare förbindelse där parlamentet informeras i tid angående de frågor som rådet kommer att diskutera, skulle jag här inför er vilja uttrycka vår beslutsamhet att rådgöra med Europaparlamentet, inte bara i de fall som fördraget föreskriver, för det är vi tvingade till, utan också att informera och rådgöra med parlamentet när vi anser det viktigt att utvidga denna typ av samråd, och i direkt kontakt med kommissionen, om den anser att parlamentet bör yttra sig i denna fråga. När det gäller informationen kommer vi att kommunicera med parlamentet om alla de områden som är viktiga för skapandet av ett område med frihet, säkerhet och rättvisa, så att det blir möjligt för detta partnerskap mellan rådet och parlamentet, grundat i kommissionen och på det utmärkta arbetet av kommissionär António Vitorino som alltid är så framåt, att göra det portugisiska ordförandeskapet till en riktpunkt i skapandet av ett område med frihet, säkerhet och rättvisa.  Herr talman, mina damer och herrar, herr kommissionär! Då jag inte har varit ledamot i Europaparlamentet tidigare förstår ni nog att min sinnesrörelse över att vara närvarande här är större än den som min kollega Fernando Gomes känner. Som ledamoten Anna Terrón sade i sitt inlägg präglas år av en dominans för de rättsliga och inrikes frågorna, ett år av stora förväntningar. Förväntningar som konkretiserades genom att Amsterdamfördraget trädde i kraft, förväntningar som konkretiserades i slutsatserna från rådet i Tammerfors, men förväntningar som det är viktigt att i år överföra i konkret handling, att genomföra, och därför är vi alla medvetna om att det är viktigt att rådet så snabbt som möjligt kan godkänna den resultattavla som kommissionär António Vitorino har i uppdrag att genomföra. Jag måste än en gång uttrycka vår djupa önskan om att det portugisiska ordförandeskapet skall kunna avsluta det politiska avtalet om en resultattavla under det informella rådet i Lissabon den och mars. När det gäller de konkreta frågor som ledamoten Anna Térron ställde, skulle jag vilja dela in dem i tre grundläggande ämnen: kampen mot den organiserade brottsligheten, det rättsliga nätverkets verksamhet, särskilt i straffrättsliga frågor, och frågor gällande Europol. När det gäller kampen mot den organiserade brottsligheten, innebar år förverkligandet av några viktiga åtgärder från handlingsplanen i Wien, främst det som ledde till undertecknandet av stadgan för europeiska yrkesorganisationer och utvecklingen av samarbetet och etablerandet av kontaktpunkter mellan medlemsstaterna angående viktigt informationsutbyte i kampen mot penningtvätt; jag vill också peka på det finländska ordförandeskapets initiativ vad gäller ett beslut i rådet som nu behandlas i den blandade gruppen. Detta är ett område där vi måste fortsätta att fördjupa arbetet, inte bara för att få igenom unionens strategi i kampen mot den organiserade brottsligheten under det nya årtusendet, utan också för att ta oss förbi de svårigheter som härrör från det existerande lappverket, framför allt på rådsnivå, i bedömningen av hur kampen mot den organiserade brottsligheten skall ske, och i denna mening, vill jag understryka vikten av att vi bidrar till det samarbete vi håller på att utveckla tillsammans med det franska ordförandeskapet, för att genomföra ett RIF-Ekofin "jumboråd" som, för att det inte bara skall ebba ut i en ren massmediahändelse, bör föregås av ett noggrant förberedelsearbete baserat på en blandad kommitté vars sammansättning det portugisiska ordförandeskapet redan har lagt ett förslag om. En annan viktig fråga i samband med kampen mot organiserad brottslighet handlar om förbindelserna med tredje land. Här är det viktigt att det går att utarbeta en gemensam handlingsplan, förutom det arbete som bedrivs i expertgruppen om avtal inför anslutningen, mellan Europeiska unionen och Ryska federationen för att bekämpa den organiserade brottsligheten, vilket befinner sig i en avslutningsfas, liksom att genomföra officiella möten med medlemsstaters tjänstemän i Moskva, och utveckla en samling andra initiativ. Det finns ett område som handlar om unionens ingripande inom ramen för FN-konventionen och respektive protokoll mot den organiserade brottsligheten och de konventioner som har utformats inom ramen för Europarådet, främst om "cyberbrottsligheten". Då det handlar om en fråga som har fått en viktig plats inom programmet för rättsliga och inrikes frågor, anser ordförandeskapet det vara av intresse att, i ljuset av principerna i avdelning VI i fördraget, finna lämpliga former för att förse Europaparlamentet med bättre information om hur dessa förhandlingar går och vad de resulterar i, inom ramen för FN-konventionen. När det handlar om det rättsliga nätverket, har ett viktigt arbete utförts, främst genom igångsättandet av verksamheten, i slutet av , för det europeiska rättsliga nätverkets telekommunikationssystem, och inom ramen för den blandade gruppen utvecklades en samling åtgärder för genomförandet av handlingsplanen från Men vi understryker att det är viktigt att så snart som möjligt, godkänna strategin för det nya årtusendet så att det arbete som har bedrivits inom ramen för den tidigare handlingsplanen får ny skjuts och kan fortsätta. Även beträffande det rättsliga samarbetet, har viktiga steg tagits när det gäller det straffrättsliga skyddet för euron och ett rambeslut befinner sig i Europaparlamentet för rådfrågning, ett rambeslut som är av mycket viktig strategisk betydelse. Vi anser att det straffrättsliga skyddet av euron kräver att vi undviker en mängd instrument och att vi därför måste anstränga oss gemensamt för att i mars kunna godkänna ett enda instrument som gemensamt behandlar de frågor som skall behandlas, dels de som består av initiativ som redan har lagts fram av Frankrike, dels de som kommissionen själv har betonat att det är viktigt att anta. Det är viktigt att på detta område genomföra åtgärder när det gäller ett ömsesidigt erkännande av rättsliga beslut och vi anser att det är möjligt genom det arbete som redan har bedrivit att åtminstone beträffande konfiskering av tillgångar, inom kort vidtar åtgärder som gör ett ömsesidigt erkännande av besluten möjligt. Slutligen, när det gäller Europol, som inledde sin faktiska verksamhet under just , vilket fick rådet att godkänna en rad instrument, som parlamentet känner till, för att få i gång verksamheten i Europol, kvarstår tydligtvis en grundläggande fråga som handlar om den demokratiska och den rättsliga kontrollen av Europol, frågor som givetvis får en annan dimension genom det politiska ställningstagandet i Tammerfors om att fördjupa Europols befogenheter och framför allt att ge den en operativ dimension. Det franska ordförandeskapet gav oss ett viktigt arbetsdokument med olika scenarier för att möta och lösa frågorna om demokratisk och rättslig kontroll av Europol. Det portugisiska ordförandeskapet kommer inom kort att ta initiativ till ett arbetsdokument om nätverket Eurojust, för även om det inte är helt nödvändigt att den rättsliga kontrollen av Europol utövas av Eurojust, kan vi inte nu utesluta att det kan vara ett alternativ. Det är därför viktigt att den debatt som rådet håller om utvecklingen av Europol och Eurojust sker samtidigt för att vi skall kunna fatta besluten samtidigt. Jag anser att det är inom denna ram, och inom ramen för den dialog rådet och parlamentet måste skapa om utvecklingen av Europol och Eurojust, som vi får möjlighet att finna en godtagbar institutionell lösning för förbindelserna mellan rådet och parlamentet när det gäller Europol. Vi känner till parlamentets ståndpunkter och vi vet att parlamentet känner till rådets rättstjänsts ståndpunkter. Jag tror att det är genom att lösa frågan om den demokratiska kontrollen av Europol som denna fråga kommer att få en definitiv lösning och en lösning som mobiliserar och stärker det institutionella samarbetet mellan alla.  Herr talman! Mina damer och herrar, ärade rådsmedlemmar! För det första, utan att gå in på någon tävling om känslor med ministrarna, vill jag säga att jag inte känner sinnesrörelse, jag känner mig förvirrad av att i ordförandeskapet för första gången ha två personliga vänner och jag hoppas att detta faktum inte kommer att förändra maktdelningen, som är viktig för vår union. Sedan skulle jag vilja gratulera ledamoten Anna Terrón till att ha tagit upp den fråga som gett upphov till den första debatten i år under denna mandatperiod om skapandet av ett område med frihet, säkerhet och rättvisa, samt tacka alla ledamöter som i de olika utskotten har deltagit aktivt i förberedandet av denna debatt, liksom företrädarna för de nationella parlamenten och det civila samhället. Jag vill i detta första inlägg ge parlamentet kommissionens syn på det mest betydelsefulla som hände under år Jag tycker att jag med övertygelse, men också med tillfredsställelse, kan säga att år var en vändpunkt och ett befästande av unionen i frågorna om frihet, säkerhet och rättvisa. Det har redan sagts här att Amsterdamfördraget trädde i kraft i maj, och detta parlament ansåg att den mest långtgående nyheten i detta fördrag var erkännandet av att det var nödvändigt att skapa ett område med frihet, säkerhet och rättvisa. Detta utgör samtidigt ett kvalitativt mycket viktigt hopp framåt och ett logiskt och oumbärligt steg i unionens utveckling, efter skapandet av den inre marknaden, införandet av den gemensamma valutan och lanserandet av en gemensam utrikes- och säkerhetspolitik. Detta projekt är, mer än ett institutionsprojekt, ett projekt för medborgarna i vår gemensamma union. Därför måste alla medborgare i unionen få en verkligt fri rörlighet, och vi måste erkänna att denna bara är meningsfull om den genomförs i ett säkert sammanhang, med stabil grund i ett effektivt rättsligt system som alla har tillgång till under enkla och lika förutsättningar, och som medborgarna kan lita på. Unionens ansträngningar att förverkliga ett område med frihet, säkerhet och rättvisa befästes i Tammerfors. Jag skulle vilja understryka det starka politiska budskap som Europeiska rådet gav, där det framhöll den betydelse stats- och regeringscheferna lade vid ett viktigt förslag, liksom vid antalet politiska riktlinjer och prioriteringar som kommer att göra detta område verkligt, enligt en progressiv strategi, inom ett femårigt perspektiv och detta område har framför allt tre beståndsdelar: Frihet, säkerhet och rättvisa. År präglades också av det tyska ordförandeskapets initiativ att utarbeta en stadga om grundläggande rättigheter i unionen. I Europeiska unionens nuvarande utvecklingsfas, anser jag att det vore lämpligt att samla de gällande grundläggande rättigheterna på unionsnivå i en stadga, för att göra dem mer synliga och tillgängliga för alla medborgare. Som jag redan har sagt flera gånger så är jag för, och kommissionen är för, att utarbeta en stadga som, grundad på en dynamisk process, återspeglar medlemsstaternas gemensamma konstitutionella traditioner och de allmänna principerna i gemenskapsrätten, och inte bara reducerar dem till en formulering med minsta gemensamma nämnare. Som företrädare för kommissionen kommer jag att vaka över att stadgan och dess åtgärder befäster en union, som grundas på en rad grundläggande rättigheter som är en del av Europas gemensamma arv. Bara så kan vi bidra till att legitimera utvidgningsprojektet av unionen i alla europeiska medborgares ögon, en utvidgning som grundas på respekten för rättigheter och friheter, en garanti för människors och egendoms säkerhet och med ett effektivt rättsligt skydd, det vill säga, en union som är grundad på politiska värden som de nuvarande demokratierna bygger på. Jag tänker inte utelämna att också var det år då mandatperioden - inleddes i Europaparlamentet och den nya kommissionen tillträde och därmed en kommissionär med exklusivt ansvar för det rättsliga och inrikes området. Förutom dessa händelser, skulle jag vilja påminna parlamentet om några saker som antogs under år Kommissionen lade fram ett förslag till förordning i fråga om invandring, gränser och asyl, för skapandet av databasen "Eurodac", förslaget till direktiv om villkoren för tredjelandsmedborgares inresa och vistelse i unionens medlemsstater för att återsamla familjer, inom ramen för en bestämd integrationspolitik av dem som vistas legalt i unionen. Vi satte i gång en debatt om ett meddelande om gemensamma förfaranden angående asyl och en rekommendation till beslut som bemyndigar kommissionen att förhandla om ett avtal med Island och Norge om en utsträckning av de bestämmelser som Europeiska unionens medlemsstater tillämpar enligt Dublinkonventionen till dessa båda länder. Kommissionen bidrog aktivt till arbetet i högnivågruppen om asyl och invandring och slutligen, i december, lade den fram ett förslag till skapandet av europeiska flyktingfonden. På området för rättsligt samarbete lade kommissionen fram förslag till förordningar för att göra vissa konventioner till gemenskapsfrågor: om rättsligt samarbete och verkställighet av domar av civil eller kommersiell natur, ; en annan, angående erkännande och verkställighet av domar i äktenskapsmål och ännu en annan, delgivning i medlemsstaterna av handlingar i mål och ärenden av civil eller kommersiell natur. Vi lade också fram ett meddelande om brottsoffer i unionen och inledde därigenom en diskussion som i Tammerfors tog ett steg framåt och som innehåller krav på minimibestämmelser om skydd för brottsoffer, speciellt tillgång till rättslig hjälp och rätt till ersättning för skador, inklusive rättsliga kostnader. Jag vill också nämna förslaget till beslut om åtgärder för att bekämpa bedrägeri och förfalskning som rör andra betalningsmedel än kontanter. Inom ramen för unionens lagstiftning om ekonomisk brottslighet, lade kommissionen fram ett förslag till revidering av direktivet om penningtvätt. Vi deltog i starten av Europol, och från kommissionen hoppas vi uppriktigt, särskilt efter vad det portugisiska ordförandeskapet sade här i dag, att den nya perioden för rättsliga och inrikes frågor, och de påbörjade diskussionerna om att införa nya befogenheter för Europol i Amsterdamfördraget, också skall följas av en diskussion om demokratisk kontroll och förbindelserna mellan Europol och behöriga rättslig instans, nämligen Eurojust. Kommissionen lade även fram sitt bidrag till en europeisk handlingsplan för narkotikabekämpning, vilken ligger till grund för den strategi som godkändes av Europeiska rådet i Helsingfors. Denna åtgärdslista, som inte är uttömd, har bidragit till att jag i dag, inför rådets ordförandeskap och ledamöterna, med stor övertygelse kan säga att, om var ett år som befäste unionens verksamhet inom detta grundläggande område så hoppas jag också att innebär början på en ny period, en strävan att skynda på skapandet av ett område med frihet, säkerhet och rättvisa. Därför kommer år utan tvivel att bli ett år för att pröva hur de europeiska institutionerna klarar att möta medborgarnas krav om fri rörlighet, i respekten för rättigheter och i garantier för säkerhet och stabilitet, genom ett adekvat rättsligt skydd. Vi kan också säga att år för rådet, parlamentet och kommissionen kommer att vara ett prövoår för den politiska viljan att ta Amsterdam på allvar och lägga grunden för en utvidgad politisk union under nästa decennium. Som jag har sagt är kommissionen medveten om sin del av ansvaret och i detta sammanhang har den snart avslutat ett första utkast till förslag till resultatöversikt, en scoreboard, där alla institutioner och andra berörda delar kan börja utvärdera de framsteg som skett genom införandet av nödvändiga åtgärder och uppfyllandet av de tidsfrister som fastställts i Amsterdamfördraget, handlingsplanen från Wien och slutsatserna från Tammerfors. Denna resultatöversikt kommer inte bara att vara ett instrument för programplanering av lagstiftning utan också, och framför allt, ett instrument för att stärka alla europeiska institutioners öppenhet och ansvar inför medborgarna. Detta därför att det är för medborgarna som vi utvecklar ett område med frihet, säkerhet och rättvisa. Framstegen beror inte på kommissionen, inte på rådet, inte ens på Europaparlamentet, utan på de europeiska institutionerna i helhet och på medlemsstaterna själva, då vissa uppgifter på resultatöversikten, vilket redan har sagts här, anförtros medlemsstaterna enligt subsidiaritetsprincipen. De närmaste veckorna kommer jag att genomföra en rundresa i huvudstäderna för att lyssna på ministrarna för rättsliga och inrikes frågor. Jag räknar med att debattera projektet med resultatöversikt med Europaparlamentet och med det civila samhället. Vi räknar med att efter dessa konsultationer lägga fram slutversionen inför rådet för justitie- och inrikesministrar, under det portugisiska ordförandeskapet. Min avsikt är att denna resultatöversikt skall bli ett instrument för politisk och strategisk inriktning för alla institutioner men också ett instrument för opinionsundersökningar. Därför inser jag - och det är en utmaning som jag tror att vi alla ställs inför -, att utveckla en kommunikationsstrategi som kan göra det mervärde som unionen innebär för allmänheten i dess dagliga liv, tillgängligt och begripligt i dessa viktiga områden för medborgarna, i respekten för lagligheten och i grunden själva demokratin. Förutom resultatöversikten skulle jag vilja nämna att kommissionen räknar med att under år lägga fram följande initiativ - och jag skulle här vilja understryka att jag gratulerar till att det portugisiska ordförandeskapet betraktar utvecklingen av detta område som en av sina prioriteringar i arbetsprogrammet. Jag hoppas att det blir möjligt, under det portugisiska ordförandeskapet, att tydligt utveckla en interinstitutionell samarbetsanda, vilket också är det politiska budskapet från Tammerfors, och att denna interinstitutionella samarbetsanda följs upp av de efterföljande ordförandeskapen. När det gäller invandring och asyl, räknar kommissionen med att kunna lägga fram förslag till utformningen av ett gemenskapsinstrument för tillfälligt skydd av flyktingar; inleda analysen av kriterier och villkor för att förbättra genomförandet av Dublinkonventionen och ett övervägande att förändra dess rättsliga grund i enlighet med Amsterdamfördraget; fortsätta debatten utifrån det meddelande som redan har spridits om bestämmelser som leder till ett gemensamt asylförfarande i hela unionen; och lägga fram lagstiftningsförslag om att bevilja uppehållstillstånd till de offer för människohandel som samarbetar med rättsväsendet mot nätverken för människohandel. Jag räknar också med att kunna bidra till ett klargörande av handlingsplanernas roll inom arbetet i högnivågruppen om asyl och invandring och gå vidare med antagandet av gemenskapsavtal för återinresa, genom att införa klausuler för detta ändamål. I en central fråga angående den fria rörligheten såsom resa över de yttre gränserna i medlemsstaterna kommer jag under de närmaste dagarna att lägga fram ett förslag till förordning som förnyar listan över tredje land vars nationaliteter måste ha visering för att kunna passera de yttre gränserna. Inom det rättsliga samarbetet hoppas jag innerligt att det, förutom ett initiativ om lagen som är tillämplig på förpliktelser ej angivna i kontrakt blir möjligt att lägga fram ett förslag till minimibestämmelser som garanterar en lämplig nivå av rättshjälp över hela unionen vid gränsprocesserna. Jag räknar också med att kunna fortsätta arbeta med nya gemensamma processregler specifikt för att förenkla och påskynda av gränsöverskridande rättsliga processer i mindre fall gällande handel och konsumenter, matpensioner och ej besvarade åtal. I uppföljningen av slutsatserna från Tammerfors och Helsingfors kommer kommissionen att lägga fram sitt bidrag till definitionen av en unionens strategi för att förebygga och bekämpa den organiserade brottsligheten. Vi kommer att organisera och stödja åtgärder och särskilt debatten om behovet att utarbeta ett lagstiftningsprogram för genomförande av principen om ömsesidigt erkännande av domar i straffrätten. Kommissionen räknar också med att lägga fram specifika åtgärder för förebyggande av brottslighet för att utveckla utbytet av den bästa praxisen på området, speciellt förebyggande av brottslighet i städerna och ungdomsbrottslighet, och lägga fram en rättslig grund för ett program, finansierat av gemenskapen. Kommissionen kommer också att bidra till ordförandeskapets arbete för att klargöra den rättsliga ramen och den administrativa polisiära och rättsliga samarbetsramen för att bekämpa penningtvätt, i ett perspektiv som i hög grad överskrider gränserna mellan pelarna. Kommissionen kommer att uppfylla det ansvar den fick i Tammerfors för att lägga fram förslag till antagande av gemensamma definitioner, åtal och sanktioner mot människohandel och ekonomiskt utnyttjande av invandrare och sexuellt utnyttjande av kvinnor och barn, med särskild tonvikt lagd på kampen mot användande av de nya kommunikationsmedlen, främst Internet, för spridning av barnpornografi. Vi förbereder också ett meddelande för att diskutera medlen för att skapa ett samhälle med säkrare information och kunskap och för att kunna bekämpa datorbrottslighet. År innebär också inledningen av tillämpningen av den europeiska strategin mot narkotika för perioden - Kommissionen kommer på detta område och i samarbete med det portugisiska ordförandeskapet och Europaparlamentet, att ge allt sitt stöd till den interinstitutionella konferensen i februari om narkotikaproblematiken. Beträffande Schengen skulle jag, utan att nu gå in på rådets behörighetsområde, och särskilt när det gäller integreringen av Schengenregelverket inom gemenskapsramen, vilja understryka att kommissionen, i den aktuella frågan om återupprättandet av gränskontroll, än en gång upprepar sin beredskap att fördjupa formerna för en bättre kontroll av tillämpningen av artikel i Schengenkonventionen, så att den blir mer tvingande. Återinrättandet av viss intern gränskontroll nyligen får mig att dra slutsatsen att det är nödvändigt att göra en detaljanalys av förutsättningarna för att anta ett lagstiftningsinstrument grundat på artikel i fördraget. Så som betonades i Tammerfors, och med tanke på förberedelserna av Europeiska rådet i Feira, i juni , måste vi sammanfatta innebörden av den nya externa dimensionen i de inrikes och rättsliga frågorna med perspektiv på ett antagande av politiska strategier mellan pelarna för att förstärka sammanhållningen i unionens inrikes- och utrikespolitiska förbindelser för att bidra till att befästa unionen i världen. Jag vill emellertid understryka att alla dessa åtgärder givetvis måste ske med hänsyn till de principer som beslutats vid Europeiska rådet i Helsingfors i förhållande till ansökarländerna, så att dessa ansökarländer samarbetar och så snart som möjligt knyts till projektet att skapa ett område med frihet, säkerhet och rättvisa. Det är för övrigt viktigt att komma ihåg att förhandlingarna om rättsliga och inrikes frågor inleds år med den första gruppen ansökarländer och jag hoppas att vi skall kunna göra stora framsteg i förberedelserna av de förhandlingsärenden angående den andra gruppen som i Helsingfors godkändes för anslutning. Slutligen skulle jag vilja säga att kommissionen försöker vara i en pole position i presentationen av förslag för att kunna följa upp genomförandet av Amsterdamfördraget. Jag hoppas att kommissionen och rådet kommer fram till ett avtal om delat ansvar i utövandet av initiativrätten och ledningen av själva lagstiftningsprocessen. Som jag sade till parlamentet, den uppgift vi har framför oss är enorm och ambitiös, kommissionen behöver vara utrustad med nödvändiga mänskliga resurser för att kunna möta denna utmaning och hoppas få parlamentets stöd, och varför inte rådets, för att garantera dessa resurser och mål, så att skapandet av ett område med frihet, säkerhet och rättvisa i unionen blir verklighet så snart som möjligt och på så sätt kan vi alla bidra, i en anda av interinstitutionellt samarbete, för att genomföra detta projekt, vilket utan tvivel är "kronjuvelen" i Amsterdamfördraget.  Herr talman, ärade kolleger! Efter att denna församling under år ägnat sig huvudsakligen åt att etablera en gemensam inre marknad har vi nu en ny stor uppgift i att skapa ett område av frihet, säkerhet och rätt. Det är en uppgift som vi emellertid endast kommer att kunna lösa framgångsrikt om alla unionens institutioner arbetar gemensamt med ömsesidig respekt mot det ambitiösa målet, under beaktande av respektive befogenhetsområden. Kommissionär Vitorino, medan jag vill beteckna samarbetet med er som harmoniskt och fruktbart så har jag ofta saknat ord för att beskriva det uppträdande som rådet visat prov på i förbindelserna med oss. Det har verkat - som kollegan Schulz en gång träffande sagt i utskottet - som om rådet under området av frihet, säkerhet och rätt tänkt sig ett område för egen oansvarighet, för säkerhet att inför parlamentet och rätten göra och låta ske enligt eget godtycke. Herr minister Gomes, jag har förstås uppfattat era redogörelser om detta. Följaktligen hoppas jag på en tydlig förbättring i samarbetet under det portugisiska rådsordförandeskapet. Jag vill lyfta fram tre punkter vilka för oss medlemmar i Europeiska folkpartiets grupp måste vara tyngdpunkter i skapandet av ett sådant område. För det första: uppbyggandet av en gemensam asylrätt och en fördelning av de bördor som uppkommer i samband med mottagande av flyktingar. Först måste rådet äntligen tillse att Eurodac blir utfärdat för att skapa en grundförutsättning för fördelning av asylsökandena. Vad beträffar en asylrätt som gäller över hela Europa har förvisso ett par ansatser blivit synliga genom Wien och Tammerfors. Dessa ansatser visar emellertid dessvärre snarare på de svårigheter som finns i stället för att komma med lösningsförslag. Företrädarna i rådet uppmanas därför att blicka ut över sina egna nationella murar och skapa ett enhetligt asylförfarande för hela unionen. Det kan heller inte vara riktigt att några få hjälpvilliga medlemsländer skall tvingas bära hela bördan av flyktingeländet på vår kontinent. En överenskommelse om en fördelning av bördorna måste av den anledningen ha högsta prioritet. För det andra: utbyggnaden av ett alleuropeiskt bekämpande av den organiserade brottsligheten, bland annat via Europol och Eurojust. Det planerade inrättandet av Eurojust framstår för oss som ett viktigt framsteg från Tammerfors som nu måste genomföras snarast. Vi välkomnar det faktum att Europol till slut har kunnat påbörja sitt arbete. Rådet får dock ej bortse från att det för att effektivisera brottsbekämpningen inte räcker med den i Tammerfors beslutade fördelningen av Europols uppgifter, utan att det måste ingå såväl en personell förstärkning som en uppgiftsfördelning ända ned till den operativa nivån. Det är inte så att vi ropar efter ökad kontroll och mer kontroll över själva Europol; för oss gäller här snarare talesättet: "Mindre är ibland mer!" Om en huvuddel av Europols medarbetare för närvarande framför allt är sysselsatta med att kontrollera sig själva i datasäkerhetsrättsligt hänseende varvid man inhämtar undersökningar från olika nationella parlament är detta mycket kontroll, men en ineffektiv kontroll. Vi vill ha mindre virrvarr i kontrollen men ökad parlamentarisk kontroll genom Europaparlamentet, och detta utan att Europols arbete skall hindras. Samtidigt stöder vi inrättandet av en europeisk polisakademi, vilket föreslagits i Tammerfors, såsom ett steg i rätt riktning. För det tredje: utvidgningen av parlamentets rättigheter i detta sammanhang. Om det bara blir diplomater och byråkrater som bestämmer över inrättandet av en anordning som medger unionen att även ingripa i de grundläggande fri- och rättigheterna för unionens medborgare, medan de valda företrädarna i Europa inte kan annat än bara följa utvecklingen som kaniner gör med ormens rörelser, så kommer denna anordning aldrig att accepteras av medborgarna. Det är därför på tiden att parlamentet härvidlag tillerkänns medbeslutanderätt och - som redan sagts - att principen om demokratisk kontroll stärks. Vi vill ha ett område av frihet, säkerhet och rätt för medborgarna i Europa och inte mot dem.  Högt ärade herr talman, mina kära kolleger! Jag behöver inte säga något mer om rådet. Föregående talare har redan gjort det med hjälp av ett citat av mig från det senaste utskottssammanträdet. Varför har rådet ett sådant motstånd mot att samarbeta med oss i uppbyggnaden av området av säkerhet, frihet och rättvisa? Den frågan kommer ständigt för mig. Jag vill försöka belysa den en smula som jag ser Byggandet av ett område för säkerhet , frihet och rättvisa beror skiljelinjen mellan den nationella suveränitetens grundläggande delar. Polis och rättsväsende är två väldefinierade delar som ingår i självstyret; dvs. detta är känsliga politikområden i medlemsländerna - det börjar närma sig ett överförande av politikområden till gemenskapen, alltså ett delegerande av befogenhet från den nationella huvudstaden, t.ex. Lissabon, Berlin eller Paris till Bryssel. Det är ett stycke överföring av makt. Det är självklart att det är mycket, mycket svårt att skiljas från förmedlade, traderade verkställighetsformer också när man själv inser att ett polisiärt samarbete är nödvändigt; den internationella brottsligheten kan bara bekämpas på Europanivå. Då är det nödvändigt att dra konsekvensen av det och säga: Vi måste då också överföra instrumenten organisatoriskt och juridiskt till gemenskapen. Det innebär att de regeringar som skall göra det och inser nödvändigheten av det på samma gång inser att de i och med förverkligandet också beskär sin egen makt. Dessutom finns det ett Europaparlamentet med mycket komplex funktion. Men någon gång måste vi hitta en lösning på problemet. Ty om vi fortsätter på samma sätt som vi gjort hittills kommer följande att inträffa: Säkerhetsdebatten, debatten om medborgarnas rättigheter marginaliseras i de nationella parlamenten genom konstruktionen av till hälften nationell och till hälften europeisk uppbyggnad. Debatten når inte ända fram till Europaparlamentet, medan rådet sammanträder bakom lyckta dörrar. Om uppbyggnaden av området av säkerhet, frihet och rätt förblir en hemlig anordning kan vi inte vinna medborgarnas gillande av den bakomliggande idén. Dvs. när vi diskuterar detta handlar det om demokratins stabilitet. Det är därför som jag blir så upprörd - alltså inte över ministerrådet. Ministrarna är i regel valda ledamöter. Kollegan Gomes, kollegan Costa, kollegan Vitorino, vi har allihopa i princip samma bakgrund. Jag vill emellertid rikta en vädjan till rådets byråkrati. Följande princip gäller: Den som förbereder beslut - och det gör rådets byråkrati, den föregriper dem - bör nog visa litet mer demokratiskt mod. Jag vill bara helt kort nämna ytterligare en aspekt, jag har ju inte mycket tid kvar. Scoreboard, på tyska låter det som skateboard. Jag säger därför att vi behöver en tidsplan som anger vilka frågor som skall förverkligas när och av vem. Vitorino-planen - att genomföra tydligt preciserade projekt på en tydligt definierad tid - är vad vi behöver. Detta förmår kollegan Vitorino, som jag vill tacka för hans anförande, enbart under förutsättning att han får de nödvändiga finansiella och personella resurserna. Låt oss ge honom dem, så att han kan göra snabba framsteg vilket gynnar oss alla.  Jag välkomnar varmt det faktum att det portugisiska ordförandeskapet sätter rättsliga och inrikes frågor högt, om inte högst, på prioriteringslistan. Jag blev också glad att höra kommissionär Pattens kommentarer i förmiddags om en fond för snabba åtgärder vid säkerhetskriser. Kanske detta kan få slut på skandaler som misslyckandet med att sätta in den utlovade polisstyrkan i Kosovo. Låt mig bara betona tre områden bland många där vi behöver se snabba framsteg. Det första rör asyl. Det är nödvändigt att upprätta ett gemensamt europeiskt system, men det skall grundas på rättvisa, fullständig respekt för Genèvekonventionen och anständiga mottagningsförhållanden, inklusive ett slut på de rutinmässiga kvarhållandena. Ett asylbeslut bör kunna fattas inom några månader - inte inom några år. Det andra området rör frihet: Frihet att flytta och bosätta sig var man vill inom unionen; informationsfrihet; frihet att rösta på alla som har ett europeiskt medborgarskap - och detta omfattar inte bara medborgare i medlemsstaterna, utan även medborgare från tredje land. Låt våra medborgare få veta att vår gemensamma politik rörande rättsliga och inrikes frågor handlar om frihet, inte bara om förtryck. Det sista området jag vill nämna handlar om konvergering av civil- och straffrättsliga system. Euroskeptikerna hävdar att detta är ett hot mot suveräniteten, slutet för nationalstaten, osv. men fallet som rör den misstänkte som var efterlyst för utfrågning i samband med morden på tre kvinnor i Frankrike, inklusive den brittiska studentskan Isabel Peake, som blev avslängd från ett tåg, visar varför vi behöver ett ömsesidigt erkännande. Mannen som arresterades och släpptes i Madrid, har nu blivit utlämnad efter att ha suttit arresterad i Lissabon. Vad euroskeptikerna än säger ligger det i allas vårt intresse att det sker ett samarbete kring sådana frågor. Sammanfattningsvis, som redan nämnts, är det nödvändigt - och jag hoppas att detta tas upp på regeringskonferensen - att det ändras till medbeslutandeförfarandet inom dessa områden, med demokratisk och rättslig granskning.  Herr talman, angående år kan jag bara säga följande helt kort: Efter den finska kylan är Portugals solsken hjärtligt välkommet. Jag hoppas att det också går bra. En för Europa viktig händelse under när det gäller området av frihet, säkerhet och rättvisa var helt säkert toppmötet i Tammerfors. Men fortfarande kvarstår åtskilliga frågor att besvara. Många svar väntar vi ännu på. Dock efter Tammerfors har vi fått en obalans mellan de positiva åtgärder som faktiskt vidtogs och rena avsiktsförklaringar. Det återstår fortfarande att besluta om medborgarskapsregleringen samt om integrationen av människor från tredje land. Å andra sidan har man nu tagit initiativ till högst konkreta åtgärder på temat säkerhet. Framtagandet av en stadga med grundläggande fri- och rättigheter torde bli ett av de stora projekten i den nära framtiden. När jag tänker på de människor som för närvarande ej är unionsmedborgare känns det dock svårt att förutsäga hur denna stadga kommer att se ut rent innehållsmässigt och vilken utformning i rättslig mening förverkligandet av den kommer att få. Europolavtalet har nu officiellt trätt i kraft. Vid mötet i Tammerfors siktade man på att också fördela de operativa befogenheterna. Men vi kräver alltjämt en revidering av avtalet, vilket syftar till att åstadkomma förbättrade parlamentariska och rättsliga kontrollmöjligheter. Också vad gäller Eurodac bör avtalet ställas under kritisk belysning. Parlamentet har modifierat fördragstexten. Det måste garanteras att rådet går på samma linje som parlamentet. Vad gäller övriga ämnen har det tyvärr ännu inte tagits några initiativ. Vi väntar för ögonblicket på det. Europa såsom ett område av frihet, säkerhet och rättvisa är fortfarande en anordning utan klar reglering på centrala områden. Vi är dock skyldiga de europeiska medborgarna detta. Efter att ha hört inrikesministern och justitieministern tala är jag numera optimistisk. Jag utgår ifrån att vi kommer att lyckas med detta under de kommande sex månaderna.  Herr talman, herr kommissionär, kära kolleger! Jag tror att den muntliga frågan från Terrón i Cusí är intressant så till vida att den är ett tramp i klaveret, för sex månader efter att vårt nya parlament inrättats måste vi kunna ge ett starkt politiskt budskap till Europas medborgare. Jag tror att det portugisiska ordförandeskapet positivt kan bidra till det. Vi känner i dag alla till de ofantliga förväntningarna från våra landsmän när det gäller frihet, säkerhet och rättvisa, bl.a. på det sociala området. Men deras brist på intresse, deras distans och ibland t.o.m. avsky för politiken tvingar oss att vidta konkreta åtgärder mot svårigheterna. Det är ett oeftergivligt villkor för att de på nytt skall komma överens med politiken. För att Europa skall bli en symbol för fred och broderskap måste vi bedriva en djärv och generös politik och hjälpa de sämst lottade. En verklig handlingsplan mot arbetslösheten måste inrättas, för det är utifrån denna farsot som rasism, främlingsfientlighet, nationalism och den rasistiska extremhögern frodas. Bland de sämst lottade, och det är viktigt att jag nämner den punkten, har vi invandrarna och flyktingarna. Villkoren för att praktiskt taget systematiskt kvarhålla och kriminalisera asylsökande är inte längre godtagbara. Alla asylsökande måste få rätt att höras rättvist och ha rätt till suspensiv talan. Jag blev av en tillfällighet vittne till en scen med sällsynt våld i förra veckan på Roissys flygplats, där två unga kvinnor, säkerligen illegala invandrare, återfördes till Conakry. De behandlades som de värsta brottslingar. De var nakna, släpades i håret över golvet och omringades av en hord kravallpoliser. Det portugisiska ordförandeskapet måste få ett stopp på detta slag av barbariska vanor. Vår roll är i stället att åtfölja, garantera, hjälpa dem som flyr från diktaturer. Kommissionen föreslog att en europeisk fond för flyktingar skulle inrättas. Parlamentet är mycket positivt till det. I stället för att komma med undanflykter när det gäller den budget som beviljats fonden tror jag ni kan fatta beslutet att inrätta den. Ordförandeskapet och rådet kan konkretisera det som förkastats som obegripligt i Tammerfors, även om Tammerfors utgjorde en viktig grund. På samma sätt kan vi inte nöja oss med att konstatera att de främlingsfientliga strömningarna ökar i Europa och att man banaliserar diskriminering, utan att vidta omfattande åtgärder. Det krävs harmonisering av lagstiftningen mot rasism. Vilken inriktning vill ni ge artikel i fördraget? Vad tänker ni göra för att främja lika lön för män och kvinnor? Hur tänker ni arbeta för att utrota homofobin, rasismen och sexismen? Vi måste använda de bästa tillämpningarna från varje land i unionen. När sex europeiska länder beviljar rösträtt kan er president tillåta sig att utvidga denna rösträtt och valbarhet i de kommunala och europeiska valen till samtliga medborgare från länder utanför unionen, som sedan fem år bor på europeiskt territorium. Att ge de personer som inte har några identitetshandlingar uppehållstillstånd i vissa länder, däribland ert, måste bli ett exempel för de övriga, för denna grupp utan identitetshandlingar består i dag av sköra människor som befinner sig i händerna på utsugare och som utnyttjas som arbetskraft, vilket gör dem till den moderna tidens slavar. Rent allmänt måste detta ordförandeskap inleda förändringar när det gäller uppträdande och förhållanden bland våra landsmän tillsammans med minoriteter och invandrare. Immigrationen är alltför ofta synonym med osäkerhet och våld och rent repressiva lösningar. Hur skall ni få våra landsmän att förstå att immigrationen i dag, liksom alltid, är en källa till social och kulturell rikedom, vars roll är och förblir nödvändig i vår demografiska miljö. Vilka åtgärder avser ni att vidta för att uppvärdera invandrarnas plats i samhället och garantera ett verkligt skydd för asylsökande?  Herr talman! Det råder stor brist på öppenhet inom området säkerhet, frihet och rättvisa. Europeiska unionen är en ekonomisk jätte, men vi har inte rätt att spela ofelbara när det gäller vår behandling av flyktingar. Nivån på rasismen i vårt samhälle är skrämmande. Under flera generationer skickade Irland iväg sina söner och döttrar till säkra platser över hela världen, men nu när den keltiska tigern skapar ett välstånd som är större än vad vi förväntat oss, visar vi ett mycket fult drag i vår karaktär. Rasismen i Irland är endemisk. Det var en ganska stor chock för våra politiska ledare när de förstod att vi nu måste ta en del av de flyktingar som under en lång tidsperiod rest till Europeiska unionen. Vi har kommit efter när det gäller att ta itu med denna fråga och regeringen gör sitt yttersta för att hinna ikapp. Viljan finns, men rädslan dröjer sig kvar; och för att dämpa denna rädsla måste vi hitta ett politiskt och religiöst ledarskap, inte bara i Irland utan över hela Europeiska unionen.  Herr talman! Vi kan notera att det urskuldande och försiktiga ordförandeskap som under de senaste månaderna har förhindrat en debatt som den vi faktiskt har lyckats genomföra i dag, har upphört. Jag instämmer till fullo i det som mina kolleger von Boetticher och Schulz sade och anser det vara helt rätt att Europaparlamentet och domstolen måste engagera sig mer i området frihet, säkerhet och rättvisa utan att behöva avstå från sina egna befogenheter. Men just för att vi inte skall behöva upprepa det spektakel som var sjätte månad urskillningslöst drabbar rådets ordförande, borde kanske detta parlament ha modet att ta ett kraftfullt politiskt initiativ så att nästa regeringskonferens beslutar att genast utvidga medbeslutandet i stället för att vänta i ytterligare fem år.  De två likalydande frågorna som behandlas, bärs fram av ett mantra som numera mer och mer förvandlar politik till en slags ideologi - välklingande, men fördärvlig. Och våra dagars EU-mantra heter OFSR - område för frihet, säkerhet och rättvisa. Bakom detta ligger en annan ambition hos kommissionen, rådet och det överväldigande flertalet i denna församling, dvs. att införa ett sådant område. Och vem stöder då inte säkerhet, frihet och rättvisa? Problemet är bara att det inte är något som EU kan införa genom lagstiftning och andra övernationella åtgärder. Frihet, säkerhet och rättvisa är ett samhälles rotsystem. Det är en återspegling av varje samhälles historia, dess sociala erfarenheter och politiska utveckling. Det är inte något som EU kan införa utan att samhället lider skada. Men det är just här vi hittar det faktiskt rationella i mantrat om säkerhet, frihet och rättvisa. Uppgiften är inte att säkerställa rättvisa för medborgarna. Det sker redan genom de nationella rättssystemen. Uppgiften är att överföra viktiga delar av samhällets straffrätt, kriminalpolitik och rättskipning till EU:s institutioner. Det handlar om en förstärkt integration som t.o.m. i en bedräglig förpackning innehåller förstärkt repression och kontroll. Tänk bara på alla åtgärder kring Fästning Europa, Schengen, Eurodac osv. Varje demokrat hittar två nyckelproblem. För det första är de planerade åtgärderna helt orealistiska. Hur föreställer man sig att EU:s institutioner, som redan lider under en tung arbetsbörda, skall kunna genomföra dessa ambitiösa projekt? Tänk på de senaste årens mördande kritik av kommissionens brist på anständighet, etik och ansvar. Det kommer ju också till direkt uttryck i frågan. För det andra är projekten belastande - ja, lemlästande - för de nationella demokratierna. Så länge som EU sysslade med den inre marknaden angrep man bara kroppen. Nu angriper man själen.  Herr talman! I dag har det nordirländska folket fått bevittna en underlig, ironisk händelse. Kommissionär Patten har talat i kammaren och försvarat frihet, säkerhet och rättvisa, och trots detta resulterar den rapport han lagt fram för det brittiska underhuset - vilken har accepterats - i att the Royal Ulster Constabulary och dess reserver försvinner och att nordirländare, både protestanter och katoliker, hamnar i händerna på terrorister. Terroristerna från IRA har inte lämnat inte några vapen, vilket inte heller de protestantiska terroristerna har gjort, ändå tvingas polisen in i ett läge där de inte har befogenheter att bekämpa terroristerna. Låt mig ta en titt på siffrorna från den dag avtalet undertecknades. Under hade vi mord. Under hade vi sju mord och då räknas inte offren för bomben i Omagh med, där dödades och skadades. Mellan och överföll och sköt lojalisterna personer, medan republikanerna överföll och sköt personer. Antalet åtal som väcktes mot lojalisterna under uppgick till och motsvarande siffra för republikanerna var Sedan januari har det skett sex överfall med skjutvapen som utförts av lojalisterna och två av republikanerna; lojalisterna har varit inblandade i sex allvarliga överfall, varav ett resulterade i ytterligare ett mord, samtidigt som republikanerna varit inblandade i fem allvarliga överfall. Herr talman! Man måste komma till rätta med situationen - detta kan inte fortsätta.  Herr talman! Amsterdamfördraget har visat sig vara ett viktigt mål för unionen, och en uppgift som alla parlamentsledamöter, rådet och kommissionen bör åta sig under den här mandatperioden är, såsom nämnts, att skapa området frihet, säkerhet och rättvisa. Rådet i Tammerfors, motor och upphovsman till denna målsättning, föreslog vissa mål, men fem år för att utveckla avdelning IV i fördraget är för lång tid att vänta för att lösa vissa problem som brådskar. Min första tanke är att parlamentet inte bör utelämnas från de viktiga beslut som skall fattas i den här frågan och att vår delaktighet i beslutsförfarandet måste garanteras, särskilt när det gäller ett projekt för medborgarna, som kommissionären uttryckte sig så väl. Min andra tanke är att vi skyndsamt måste anta ett gemensamt system för asyl genom att godkänna gemensamma förfaranden, men framför allt genom att sätta stopp för den förvirring som nu råder mellan emigration av politiska skäl och den berättigade av ekonomiska skäl. De sist antagna utlänningslagarna i mitt land, Spanien, eller i Belgien, är en larmsignal för att immigrationspolitiken skyndsamt måste införlivas. Min tredje och sista tanke rör unionens externa åtgärder när det gäller immigration och asyl. Vi varken får eller kan ge ett intryck av att unionen bara försöker skydda sig från vågen av flyktingar och ekonomiska immigranter. Vi bör välja samarbetspolitik för utveckling med våra grannar i öst och i Medelhavsområdet, men detta skall göras rigoröst med ekonomiska medel och ett nära samarbete med de offentliga institutioner som samarbetar för att skydda de medborgare som får sina mest grundläggande rättigheter kränkta eller som vill emigrera för att täcka sina grundläggande behov. Avslutningsvis, när det gäller dokumentet om de grundläggande rättigheterna, så måste Europas medborgare få visualisera sitt medborgarskap. Det räcker inte med euron eller sysselsättning, inte ens med säkerhet. De behöver den "europeiska själen", som en framstående spansk professor en gång sade.  Herr talman! Till skillnad från vissa andra tidigare talare, vill jag ta upp uttalandena från våra portugisiska ministrar och Vitorino. Orden som denna trio uttalade lät som musik i våra öron, som Ceyhun sade. Som med all musik måste det vara en fin sång som är lämpligt instrumenterad. Många av oss i kammaren ser mycket optimistiskt på de kommande sex månaderna. Sången som skall spelas kommer att vara en som Europas medborgare skall lyssna på, och de vill höra den rätta sången. Som beskrivits i eftermiddag kommer det ta lång tid att överrösta vissa av de obehagliga sånger som vi hört under valet till Europaparlamentet och under de senaste månaderna. Amsterdamfördraget och toppmötet i Tammerfors byggde på detta projekt för ett område med frihet, säkerhet och rättvisa i Europeiska unionen. Ett område är emellertid oerhört viktigt och denna kammare måste delta i detta, dvs. granskning. Det finns så mycket lagstiftning - och jag välkomnar verkligen det portugisiska programmet som presenterades för oss i förra veckan - men vi måste vara helt säkra på att det granskats, att personerna i detta parlament och ledamöterna vid de nationella parlamenten och de europeiska medborgarna känner till allt i samband med programmet. Och vi måste se till att innehållet är genomförbart, lämpligt och relevant för de olika länderna. Låt mig rikta uppmärksamheten mot vissa aspekter av de resolutioner som vi skall behandla under denna eftermiddag, av vilka det hänvisats till en eller två tidigare. Jag välkomnar styrningen mot erkännandet av rättsliga system i de olika länderna och samarbetet kring brottslighet. Detta är ett område som de europeiska medborgarna med glädje kommer att acceptera. Men kommissionen och rådet måste få veta att det finns många i denna kammare som hyser betänkligheter om t.ex. Eurodac-systemet. Vi accepterar rådets dominerande roll i detta sammanhang, men det finns reservationer och jag är säker på att rådet kommer att lyssna på argumentationen från de valda parlamentarikerna när de går igenom saken mer ingående. Schulz sade tidigare i dag att han inte var säker på vad en "resultattavla" var för något. Alla som är engelsmän eller britter eller går på cricketmatcher vet vad en resultattavla är. En resultattavla visar resultaten - den måste vara uppdaterad, tydlig och synlig. Jag är övertygad om att kommissionär Vitorino kommer att se till att detta sker. När de sex månaderna närmar sig sitt slut, hoppas jag att musiken fortfarande spelar och att de europeiska medborgarna fortfarande lyssnar.  Herr talman! Jag vill välkomna rådets ordförande och hans kollega från justitiedepartementet, Costa, och tacka dem för det välkomnande de gav mitt utskott i Lissabon förra veckan och de konstruktiva sammanträden vi uppskattade. Toppmötena i Amsterdam och Tammerfors har gett oss mycket arbete att utföra tillsammans, som det utmärkta resolutionsförslag som utarbetats av Terrón visar i dag. Jag skulle vilja ta upp tre korta frågor. Den första handlar om att vi behöver ett moget samtal mellan rådet och Europaparlamentet. Det är knappt sex månader sedan det genom Amsterdamfördraget blev obligatoriskt för våra två organisationer att arbeta tillsammans; vi har bedömt varandra, vi har haft några smågräl, men vi måste arbeta effektivt tillsammans. Låt oss sluta med skuggboxningen. Låt oss sluta med de omständliga charaderna och börja respektera de åtaganden som vi tagit på oss enligt fördragen och den tid det tar för en fullständigt demokratisk debatt. Låt oss delta i era diskussioner om både politik och förfaranden. Låt oss inte låtsas som om de nationella parlamenten kan utöva någon effektiv demokratisk kontroll över regeringsverksamheten inom detta område. Min andra fråga handlar om att vi behöver en kommission som har tillgång till lämpliga resurser. Vi har inrättat ett nytt generaldirektorat, ändå har detta bara anställda. Det finns ett avtal om att fördubbla denna siffra, men jag har förstått att inte en enda person har anställts ännu. Vi ger kommissionen en tung uppgift, inte minst rörande utarbetandet av "resultattavlan". Rådet och parlamentet måste samarbeta för att tillhandahålla de resurser som kommissionen behöver. Till sist, om debattinnehållet, välkomnar jag det faktum att ordförandeskapet placerat området för frihet, säkerhet och rättvisa högst upp på sin dagordning. Alla goda ting äro tre, i synnerhet inom vårt politikområde. För tvåhundra år sedan var det frihet, jämlikhet och broderskap och allt gick mycket bra ända tills olika vänsterregeringar satte jämlikheten över de andra. Nu är det frihet, säkerhet och rättvisa och jag hoppas att de nuvarande vänsterregeringarna tar intryck av kommissionär Vitorinos ord och motstår frestelsen att sätta säkerheten - hur viktig den är - över de precis lika viktiga behoven i samband med frihet och rättvisa.  Kära kolleger! Även om det är lämpligt att erinra om de viktigaste genomförandena i den europeiska uppbyggnaden av ett område för frihet, säkerhet och rättvisa, återstår fortfarande mycket att göra. EG-domstolens roll är fortfarande alltför begränsad och överföringen till gemenskapsnivå förblir ofullständig. Det räcker med att titta på Belgiens unilaterala beslut att återupprätta gränskontrollerna. Beslutet att upprätta en stadga över de grundläggande friheterna är positivt, men det är svårt att förutse om dess innehåll och dess rättsliga omfattning, tvingande eller symbolisk, skall omfatta alla medborgare, oavsett nationalitet, eller utesluta vissa. Man kan bara beklaga den totala avsaknaden av framsteg när det gäller det europeiska medborgarskapet och politiska rättigheter för alla invånare i Europa. Även om handlingsplanen från högnivågruppen syftar till att i framtiden begränsa migrationsströmmen, förbättrar dessa planer inte på något sätt situationen för de mänskliga rättigheterna, de offentliga friheterna eller den ekonomiska situationen i de berörda länderna. Vi vet att klausuler om återintagande finns i samarbets- och associeringsavtalen. Men de utgör ett allvarligt hot mot principen om icke-avvisning. Man måste också notera att dessa bestämmelser antagits inom rådet genom ett förfarande utan debatt och utan att parlamentet rådfrågats. Det grundläggande problemet är ändå....  Herr talman! Jag vill i likhet med mina kolleger välkomna rådets företrädare, såväl som kommissionsledamoten. Jag tackar dem för deras uttalanden i kammaren. I stället för att ta upp de redan diskuterade områdena, vill jag ta upp ett specifikt ämne: Narkotikafrågan och hur vi tar itu med den omfattande drogkulturen i våra samhällen. Jag vänder mig särskilt till det portugisiska ordförandeskapet och uppmanar detta att bygga vidare på en del av det fantastiska arbete som utfördes av det finländska ordförandeskapet när det gällde att utarbeta samordnade planer och åtgärder mellan medlemsstaterna. På den internationella sidan har vi redan börjat tillämpa planer för att bekämpa narkotikasmuggling, penningtvätt osv. Men vi måste föra ned det på ett mer mänskligt plan: Att ge hjälp till de som försöker sluta med droger och ge dem lämpliga kontroller och lämpliga mekanismer för rehabilitering; för det andra, att vidta samordnande åtgärder inom polisen och det rättsliga området vad gäller gemensamma straff och gemensam lagstiftning; för det tredje, att genomföra en informations- och medvetandehöjande kampanj för yngre personer; och en gång för alla stoppa användningen av de mycket farliga orden "normalisering" och "skademinskning", och visa att all avmattning rörande vår beslutsamhet att se till att narkotika inte blir lagligt måste vara för medborgarnas bästa.  Herr talman! Jag skulle vilja använda de futtiga sekunder talartid jag fått till att påpeka för kommissionens företrädare eller påminna honom om att regeringen i medlemsstaten Belgien just nu för en politik som innebär att tusentals och måhända tiotusentals illegala invandrare blir legaliserade, kommer att få permanent uppehållstillstånd, rätt till familjeåterförening, och så vidare. Det är en åtgärd av den belgiska regeringen som är en flagrant överträdelse av Schengenavtalet. Den december lämnade jag in ett skriftligt klagomål om det till kommissionär Vitorino. Jag skulle vilja be honom överväga det klagomålet och inom överskådlig tid tala om för mig vilka åtgärder kommissionen skall vidta för att straffa den belgiska statens överträdelse av Schengenavtalet enligt artikel i avtalet.  Herr talman, mina värderade herrar från Portugal, särskilt rådets företrädare! Ni befinner er i en situation där ni är ställda inför stora förväntningar från vår sida. Jag vill med ett exempel visa hur ni rätt snabbt skulle kunna uppfylla dessa förväntningar, i vart fall inom ett begränsat segment. Det handlar om Eurodac. Ni minns att vi här i Europaparlamentet med stora förväntningar i december beslutade att Eurodac skall förverkligas som förordning och system, men också som instrument för gemenskapen; detta behöver vi omgående för att få stopp på fenomenet med upprepade asylansökningar, för att få ett instrument mot laglösheten och framför allt för att klart kunna avgöra vilket medlemsland som bär ansvaret för ett asylförfarande. Vi har klart tagit ställning för ett införande av detta instrument; införandet kan ske via ett verkställande utskott som, tillsammans med motsvarande databas, bör vara knutet till kommissionen. Vi var av åsikten att Eurodac borde förverkligas. I Tammerfors var man av åsikten att Eurodac borde förverkligas. Men redan vid nästa toppmöte i december valde rådet att ta ett steg tillbaka genom att besluta - vilket vi bestämt motsätter oss - att befogenheten att genomföra det skall ligga kvar hos rådet, att regelkommittén skall ligga hos rådet samt att Gibraltar om möjligt kan sättas in som ett påtryckningsmedel. Detta är ett typexempel på hur arbetet inte bör ske. Den enträgna begäran jag har för min partigrupps räkning är att ni gör allt som står i er makt för att omgående och snabbt förverkliga Eurodac som ett instrument för bekämpande av laglöshet och missbruk av asylreglerna samt som ett instrument för att åstadkomma snabba asylförfaranden. Om ni i dag kunde säga oss hur ni tänkt gå tillväga skulle det vara mycket värdefullt för oss.  Herr talman, herrar ministrar, herr kommissionär! års skörd av beslut var verkligen riklig. Så riklig, skulle jag vilja säga, att det blir svårt att ta hand om den, det vill säga att genomföra besluten. Jag syftar särskilt på rådet och på medlemsstaternas slapphet att genomföra det som man bestämmer gemensamt. Året som gick kännetecknades emellertid av flera positiva och avgörande beslut, till exempel trädde Amsterdamfördraget i kraft, Schengenavtalet införlivades i gemenskapspelaren, rådet beslutade i Köln att utarbeta en europeisk stadga för grundläggande rättigheter och vid det extra rådstoppmötet i Tammerfors förband sig medlemsstaterna att följa vissa gemensamma riktlinjer, prioriteringar och mål, med avsikten att skapa ett gemensamt område för frihet, säkerhet och rättvisa. Samtidigt som vi erkänner de framsteg som har gjorts, betonar vi, som europeiskt parlament, den ovilja som har observerats hos rådet att genomföra besluten på många områden, bristen på samsyn och, framför allt, bristen på öppenhet och samarbete med Europaparlamentet. Som jag sade märker ni kanske att Europaparlamentet inte är berett att spela endast observatörens roll. Det kommer inte heller att upphöra med att ställa besvärliga frågor, som till exempel om hur långt ni är beredda att gå och vilka lagstiftningsåtgärder och andra åtgärder ni kommer att vidta för att bekämpa skammen med prostitution, barnpornografi på Internet, narkotikan och den organiserade brottsligheten. Kommer ni att arbeta för en gemensam asyl- och invandringspolitik? Vad kommer ni att göra för att integrera invandrarna socialt, återförena familjer och ge tillgång till rättigheter och skyldigheter som är likvärdiga dem som gäller för medborgarna i unionen? Kanske kommer ni att bli tvungna att överge era traditionella konservativa åsikter om flyktingar och invandrare, inför den nya demografiska ordningen som beskrivs av FN:s sakkunniga. Jag har stora förväntningar på det portugisiska ordförandeskapet.  Herr talman! Jag välkomnar mycket, faktiskt det mesta, av vad som sagts under denna debatt. Men jag vill att vi iakttar försiktighet. Vi riskerar att få för många, inte för få, rättighetsstadgor i denna gemenskap: Konventioner på nationell, unions- och europeisk nivå; det är inte får få domstolar som har det sista ordet om våra rättigheter, utan möjligen för många - vi har domstolen på andra sidan floden och domstolen i Luxemburg. Det finns också domstolar i Karlsruhe, Lissabon, Dublin och Edinburgh. Vi måste se till att det vi gör är förnuftigt. Vi får inte skapa förvirring och konflikter när det gäller domsrätten i samband med rättigheter, för detta skulle vara skadligt för friheten, rättvisan och säkerheten. Vi måste, kort sagt, ha och behålla högsta möjliga gemensamma standarder och hitta sätt att säkerställa dessa. Men vi måste alltid ta hänsyn till subsidiaritetsprincipen. Precis som alla andra i denna kammare vill jag ha frihet, säkerhet rättvisa. Jag vill inte se att dessa värden degenererar och skapar övercentralisering, kaos och förvirring.  Fru talman, kära ledamöter! Mycket snabbt skulle jag vilja säga följande: i ledamöternas inlägg har flera frågor ställts om det portugisiska ordförandeskapet. Parlamentets talman fick oss att känna att den tid vi förfogar över är mycket kort och därför föreslår vi, jag och min kollega från justitiedepartementet, att vi objektivt besvarar alla frågor som ställs här, under mötet med det parlamentariska utskottet där vi kommer att närvara nästa vecka.  Tack så mycket, herr minister! Jag förklarar debatten avslutad.  Herr talman! Jag tackar rådet för såväl det muntliga som det skriftlig svaret. Effektiviteten är verkligen anmärkningsvärd. Det ger mig några sekunder extra för jag ville föreslå rådet att vi fortsätter att debattera frågan nästa gång utskottet för medborgerliga fri- och rättigheter och inrikesfrågor träffas. Då får vi tillfälle att kommentera de här svaren och uttala vår oro även inför kommissionen. Personligen är jag glad för en del av svaren, som exempelvis de känsliga frågorna om Schengen eller Europolkonventionen, som vi hoppas kommer att revideras, och jag gläds över justitieministerns ord i den meningen att den skall försöka underställas den dömande maktens jurisdiktion. Jag hoppas att man gör detsamma när det gäller den parlamentariska kontrollen Ärade företrädare från rådet, inom en månad kommer vi att lägga fram en resolution här i kammaren för votering. Med det goda humör som ni har visat prov på i dag, så är jag säker på att det första som kommer att hända i det här nya klimatet av samförstånd är att ni kommer att beakta resolutionsförslaget.  Frågestund Nästa punkt på föredragningslistan är frågor till rådet .    Fråga nr från : Angående: Kärnkraftverk byggs på jordbävningsutsatta områden i Turkiet I Turkiet inträffade nyligen två jordskalv med en styrka på mer än magnitud på Richterskalan. Det är mycket oroande att Turkiet envetet tänker bygga några synnerligen kostsamma kärnkraftverk inom området Akkuyu samtidigt som energin från Atatürkdammarna exporteras till tredje land och EU ger ut pengar på att reparera de skador som uppstått vid jordbävningarna, i en situation där gemenskapen skär ner sin budget. De turkiska kärnkraftsplanerna tar ingen hänsyn till de faror som kan uppstå för invånarna och ekosystemen i Turkiet och omgivande länder och de inger också misstankar om att Turkiets militära och politiska ledning på förhand utarbetat hemliga planer om att skaffa en teknik som skall bereda möjligheter till kärnvapenutveckling. Det bör erinras att Turkiet söker bygga reaktorer som är av kanadensiskt ursprung och motsvarar de reaktorer som Indien och Pakistan anskaffat. Vad tänker rådet göra för att kärnkatastrofer skall kunna undvikas och kärnvapenspridning förhindras till ett land som vill bli medlem av EU och som ger ut stora summor på kärnkraftsprogram men samtidigt tar emot ekonomiskt bistånd från EU?  Herr talman! Rådet vill klargöra att Turkiet har skrivit under konventionen om kärnsäkerhet, vars mål ligger i linje med den oro som uttrycktes av ledamoten. Denna konvention, som trädde i kraft den oktober , har just som syfte att uppnå en hög internationell kärnsäkerhet genom nationella åtgärder och genom internationellt samarbete, liksom att vid kärnkraftsanläggningarna etablera och upprätthålla ett skydd mot potentiella radiologiska risker för att skydda människor, samhälle och miljö mot skadlig joniserande strålning från denna typ av anläggningar. Konventionen omfattar som bekant också skydd mot olyckor med radiologiska konsekvenser och ett minskande av dessa effekter när den här typen av olyckor inträffar. Jag skulle dessutom vilja påpeka för ledamoten att Turkiet, som ansökarland till Europeiska unionen, förr eller senare, och detta är ett villkor innan anslutning - och jag tror att denna punkten är viktig -, i sin egen föranslutningsstrategi måste anta en politik som gör att landet i tid kan godta gemenskapslagstiftningen i helhet, inklusive alla bestämmelser som gäller för kärnsäkerhet.  Tack så mycket för svaret. Jag skulle dock vilja tillägga följande. Med denna enhet kommer Turkiet att öka sin energipotential med bara procent. Det sägs emellertid att Turkiet vill skaffa reaktorer av Candutyp, likadana som Pakistan och Indien har och med vars hjälp de har framställt kärnvapen. Mot den bakgrunden måste saken undersökas, eftersom den känsliga situationen i Kaukasus kan leda in många i konstiga tankebanor. För det andra, angående anläggningarnas säkerhet. I regioner med stor jordbävningsfara räcker det inte med att vi har starka, jordbävningssäkra hus, för vid denna slags situationer - och jag säger er detta som ingenjör - använder vi modeller för att undersöka följderna av olika faror. Vi kan emellertid inte göra modeller av kärnkraftsanläggningar i drift. Det går inte. Därför kan man a priori och på förhand säga att det inte går att ha kärnkraftsanläggningar i regioner med stor jordbävningsfara. Av den anledningen, och eftersom Turkiet nu står på tröskeln till Europeiska unionen, måste vi hjälpa landet att bli ett säkerhetens, fredens och samarbetets land i regionen. Det är vår roll, och det är målet med min fråga.   - Herr talman! Jag medger att de argument ledamoten framför är befogade. Det handlar i verkligheten om en mycket känslig fråga. Det är alltså en fråga, som ni förstår, som inte bara gäller Turkiet i sin närhet till den nuvarande Europeiska unionen, det gäller också andra stater som vi har förbindelser med genom vårt eget grannskap. Vi förstår er oro och vi kommer att ta hänsyn till den, främst inom ramen för de framtida kontakterna med Turkiet när vi fastställer själva dagordningen för anslutningsstrategin för Turkiet. Denna fråga hör till våra huvudangelägenheter och Europeiska kommissionen kommer med all säkerhet att beakta den.  Herr talman! Jag tror, beträffande Newton Dunns fråga, att det är allmänt känt, även om det är värt att nämna det så att det kan noteras, att rådets generalsekretariat sedan utarbetar en månatlig sammanfattning av rådets lagstiftningsakter. I denna sammanfattning medföljer, som bekant, eventuella förklaringar till akterna, med rösterna mot, nedlagda röster och röstförklaringar. Från och med maj innehåller denna sammanfattning även de akter där rådet inte agerar som lagstiftare, utom vissa akter av begränsad omfattning, som besluten av processuell natur. I detta fall kan sammanfattningen också inkludera röstresultatet om rådet så beslutar. Dessutom offentliggör generalsekretariatet i sina pressmeddelanden efter varje möte med rådet , genom tillämpning av den interna förordningen från därefter ersatt av just rådets beslut av den maj , eventuella omröstningsresultat och röstförklaringar där rådet agerar som lagstiftare, liksom i andra fall, genom ett ad hoc-beslut som rådet själv fattar. Efter Amsterdamfördragets ikraftträdande och i de fall rådet agerar som lagstiftare - denna skillnad är viktig vad gäller ministerrådsmötenas funktion -, offentliggörs resultaten och röstförklaringarna, liksom förklaringar i akten, på ett systematiskt sätt. Då bestämmelserna för offentliggörande är de samma för utarbetandet av de månatliga sammanfattningarna av rådets akter som för pressmeddelandena, är de eventuella omröstningar som finns med i den ena eller den andra informationen precis samma, frånsett eventuella misstag som kan uppstå. När det gäller Frahms och Sjöstedts frågor kan jag säga att de allmänna principer och begränsningar, enligt artikel i fördraget med de ändringar som infördes genom Amsterdamfördraget, som för allmänhetens eller de privata intressenas skull måste reglera rätten att ta del av dokumenten, kommer att fastställas av rådet, som behandlar dem i en medbeslutandeprocess med detta parlament, utifrån ett förslag av Europeiska kommissionen, ett förslag som skall läggas fram - som ni känner till inom ramen för Amsterdamfördraget - inom en tidsfrist om två år efter Amsterdamfördragets ikraftträdande, det vill säga före maj Eftersom rådet hittills inte har fått något förslag från kommissionen i denna fråga, förstår ni säkert att jag inte kan svara på de detaljfrågor som ledamöterna har tagit upp.  Tack, herr talman och tack, herr rådsordförande! Jag är säker på att rådsordföranden är en mycket trevlig man och att han är mycket vänlig mot sin fru, sina barn och sin hund. Ni måste emellertid förlåta mig om jag är litet skeptisk rörande det svar ni just gett mig. Jag tror inte att de uttalanden som görs i rådet och omröstningsresultaten omedelbart finns tillgängliga för allmänheten. Kan ni därför, före nästa sammanträdesperiod i februari, skriva till mig och berätta var jag kan hitta denna information på allmänhetens vägnar så snart som rådet har antagit lagstiftning, i stället för att vänta på att den skall offentliggöras veckor senare som pressmeddelande. Kan ni skicka nämnda information till mig före nästa sammanträdesperiod?   - Herr ledamot! Jag vill först säga att jag undanber mig personliga kommentarer av det slag som ni inledde er andra fråga med och om ni kan bespara oss dessa i framtiden skulle jag vara tacksam. I det ni framförde ger ni oss idén att kritiken mot rådet, förutom att den är formulerad på ett mycket speciellt sätt vilket vi också noterar, inte handlar så mycket om ogenomskinligheten, om vi kallar den så, i lagstiftningsprocessen, utan snarare om en överdriven öppenhet. Men jag skulle vilja säga, herr ledamot, att vi anser att resultaten av denna typ av arbete för öppenhet är klara och tydliga. Vi tvekar inte, herr ledamot, att upprepa denna information skriftligt, men vi kan inte gå längre än vad vi säger eftersom det vi säger är precis det fördraget kräver. Vi anser alltså att alla de element som rådets generalsekretariat förser allmänheten med är de viktiga element som krävs för att rådet skall fungera som lagstiftande myndighet.  Jag anser att rådet inte försökte svara på min fråga. Jag frågade inte vad rådet ansåg om det förslag som kommissionen ännu inte har lagt fram, utan min fråga gäller den principiella tolkningen av artikel i Amsterdamfördraget. Medger den att man lagstiftar också om nationell öppenhetslag, inte bara om de tre institutioner i Europeiska unionen som anges där? Jag skulle gärna vilja ha ett svar på denna fråga. Anser rådet att man på grundval av artikel i fördraget kan reglera nationell öppenhetslagstiftning, dvs. inte den som avser EU:s institutioner?   - Herr talman! Det svar ni fick var det svar som var möjligt att ge. Jag vill emellertid säga följande: tolkningen av artikel i fördraget är en tolkning som också måste vara knuten till subsidiaritetsprincipen. Det finns för närvarande inget konkret förslag som gör det möjligt att arbeta med förordningen för denna artikel, och utan detta förslag är det inte möjligt att göra framsteg i frågan. Hur som helst, den första tolkning vi gör är att artikel inte gör det möjligt att arbeta på ett sätt som påverkar subsidiaritetsprincipen.  Jag är absorberad av det sätt på vilket rådet kämpar för de principer som finns i Amsterdamfördraget, och som handlar om att se till att medborgarna får en bättre möjlighet att delta i beslutsprocessen. Hur gör man det när man samtidigt enligt kommissionens uttalande - det har läckt ut, så det är allmänt känt - säger att de anställdas tankefrihet sätts framför öppenheten, så att man inte kan få tillgång till arbetsdokument, rapporter, förslag osv.? Anser inte rådets företrädare att detta försvårar ett deltagande i den demokratiska beslutsprocessen?  Fru ledamot! Den fråga ni har ställt är av största vikt och vi diskuterade den länge under senaste regeringskonferensen. Och jag vill säga er en sak: gemenskapsinstitutionernas öppenhet fungerar inte bara "utåt", de fungerar också "mellan" gemenskapens institutioner. Det vill säga, det finns saker i formen och arbetsprocessen i gemenskapsinstitutionerna som inte är tillgängliga för andra institutioner, och det gäller inte bara mellan kommissionen och parlamentet, det gäller också mellan kommissionen och rådet. Detta ämne har alltså redan tagits upp och diskuterats flera gånger. Europaparlamentet kommer att ha möjlighet att medverka i den grupp som förbereder nästa regeringskonferens. Det är en öppen fråga. Utformningen av och den reella öppenheten i de europeiska institutionernas verksamhet är en fråga av största betydelse och det är en fråga som, enligt min mening måste analyseras än en gång, främst inom ramen för nästa regeringskonferens, detta är vi helt på det klara med, och vi menar att de ledamöter som deltar i denna förberedande grupp, får ännu ett tillfälle att ta upp denna fråga. Jag tycker att kommissionens förslag bör innehålla element för att skapa en större öppenhet i förhållande till verksamheten i de olika institutionerna, men jag menar att det alltid finns utrymme för förbättringar i denna fråga. För vår del är vi beredda att behandla de förslag som läggs fram på detta område.  Det är en väldigt viktig fråga som Jonas Sjöstedt och andra har ställt. Vi har en offentlighetsprincip i Sverige som stärker demokratin och som ser till att det blir en bra dialog mellan medborgare, beslutsfattare och myndigheter. Vi är väldigt måna om att även EU skall gå åt detta håll, och det står även i Amsterdamfördraget. Parlamentet antog ett betänkande av Lööw för ett eller ett par år sedan som är väldigt viktigt i detta sammanhang. Däri varnades det för att den kommande processen skulle leda till inskränkningar i medlemsländernas offentlighet. Nu kan vi se att det kanske finns ett visst fog för denna varning från parlamentet. Jag vill fråga rådet om rådet har förståelse för denna varning, med tanke på det som vi nu har sett i arbetsdokumenten från kommissionen.   - Fru ledamot! Vi bör alla vara medvetna om en sak: mellan rådet och parlamentet, mellan rådets medlemmar och medlemmarna i detta parlament råder det inte nödvändigtvis någon klyfta vad gäller fördelarna eller nackdelarna med öppenheten. Ibland skapar man sig en idé om att rådet är ett högkvarter för slutenhet och parlamentet är ett högkvarter för öppenhet. Det är inte sant. Vi är lika angelägna som ledamoten om institutionernas sätt att fungera och vilken effekt detta funktionssätt har utåt. Vi delar alltså samma oro och tolkar principerna på samma sätt. Det som kan hända, fru ledamot, är att vi på sina håll inte har samma tolkning på hur arbetet med öppenheten exakt skall gå till i förhållande till en verklig öppenhet. Det vill säga, ofta är tanken att spridningen av en viss typ av dokument, och att ett öppet sätt att arbeta i vissa institutioner är en faktor som fungerar till förmån för demokratiseringen av dessa institutioner, en farlig tanke eftersom detta ofta inte sker. Vi vet - och jag vill inte breda ut mig för mycket om det -, vi vet att vi, när öppenheten ibland går över vissa gränser, hamnar i en situation där samtalen och förhandlingarna sker i korridorerna. Det finns en allmän balans i frågan om öppenhet. Och det finns en balans som går precis mellan realism och demagogi.  Jag lyssnade med stor uppmärksamhet till det som Seixas da Costa sade om öppenheten och regeringskonferensen. Min fråga är om jag av det som Seixas da Costa sade, de intressanta sakerna om öppenheten och regeringskonferensen, kan dra slutsatsen att det portugisiska ordförandeskapet förbinder sig att arbeta och kämpa för en utvidgning av regeringskonferensens dagordning. För undersökningen av frågan om "öppenhet" med avseende på institutionernas funktion kan hur som helst inte gömmas undan på något ställe och i några frågor eller i några korridorer - även om också jag inser korridorernas betydelse. Den kräver en särskilt punkt på regeringskonferensens dagordning, vilket innebär en utvidgning av denna.   - Herr talman! Frågan om öppenhet är en fråga som naturligtvis har att göra med institutionerna. Denna regeringskonferens sätter i gång med en inriktning, åtminstone inledningsvis, på att få institutionerna att fungera bättre, särskilt med hänsyn till den önskan vi alla har om att de skall bli just mer demokratiska, öppna och effektiva. Allt detta befinner sig dock inom en allmän ram, den allmänna ramen om en gemensam acceptans av alla lösningar vi kan finna för att genomföra dessa tre önskningar. Det är uppenbart att denna öppenhet ständigt kommer att finnas med på den europeiska dagordningen och den kommer givetvis att vara med på denna regeringskonferens. Det är en fråga som det portugisiska ordförandeskapet, det kan jag försäkra er, kommer att tas upp med medlemsstaterna och företrädarna för den grupp som förbereder konferensen. Ordförandeskap bör i detta få stöd av Europaparlamentets ledamöter, vilka säkerligen är beredda att stödja detta förslag. Därefter får vi se vilket resultat vi kan uppnå på ministernivå. Vi bör dock tänka på att vi just har avslutat ett Amsterdamfördrag som godkändes i maj förra året, och att det där finns en mängd åtgärder för öppenhet som skall genomföras och som är på gång, och frågan är om det är för tidigt att sätta i gång ett nytt arbete om öppenhet. Jag tycker trots allt att detta är en fråga som alltid bör vara med på dagordningen, eftersom det finns en viss märkbar sensibilitet hos allmänheten angående detta, och för att det i verkligheten handlar om behovet att göra de europeiska institutionernas organ ansvariga inför medborgarna. För vår del kommer den att finnas med. Vi får se om vi uppnår enhällighet för detta.    Fråga nr från Angående: Förslag till förordning som anger total tillåten fångstmängd för vissa fiskarter för år Enligt de senaste rapporterna från Internationella havsforskningsrådet är den aktuella situationen i ICES-zon VIII kritisk för ansjovisbestånden. Har rådet och kommissionen undersökt hur ansjovisbestånden i zon VIII har påverkats av att ICES-zonerna IX och X och CECAF:s zon överlåtits från Portugal till Frankrike ? Har man undersökt Frankrikes ansvar för den nuvarande situationen och för möjliga framtida ekonomiska och sociala konsekvenser för fiskesektorn? Anser rådet att det är godtagbart att tillåta fortsatt överfiske som strider mot den ursprungligen fastställda totalt tillåtna fångstmängden på ton/år, när det råder en så kritisk situation för ansjovisbestånden? När tänker rådet vidta några åtgärder, och vilka kommer dessa att vara, för att behandla det kritiska läge som råder för ansjovisbestånden och sätta det i samband med överlåtandet av de portugisiska kvoterna och med principen om relativ stabilitet?  Herr talman! Det portugisiska ordförandeskapet har allt intresse av att besvara denna fråga på ett fullständigt sätt, eftersom det också handlar om ett problem som berör Portugal på ett positivt sätt, och jag skall förklara hur. Rådet är medvetet om den kritiska situationen för ansjovisbestånden i havet utanför Kantabrien som ledamoten tar upp. Ändå ansåg de medlemsstater som utför detta fiske, det vill säga Frankrike, Spanien och Portugal, vid det senaste rådsmötet förra året, den och december, att tillämpningen av försiktighetsprincipen som fastställer en minskad tillåten totalfångst från ton till på förslag av kommissionen, var överdrivet försiktig. Man kom då fram till en kompromisslösning för att nå en balans mellan behovet att minska de biologiska riskerna, alltså påverkan på fiskbestånden, och de socioekonomiska svårigheterna som orsakas av ett begränsat fiske, med en fastställd tillåten totalfångst på en mellannivå om ton i stället för som var förutsett för En revidering planerades också i ljuset av ny information av vetenskaplig karaktär angående bevarande av arterna som man hoppas skall bli klar under första halvåret i år. För det södra ansjovisbeståndet, i ICES-zonen IX, fastställdes den tillåtna totalfångsten till ton för år mot ton för Förändringarna av fiskemöjligheter mellan Portugal och Frankrike minskades proportionellt från ton för till ton år , i de franska fiskevattnen. Jag skulle vilja nämna att denna överföring inte kommer att öka fisketrycket på ansjovisbeståndet i sin helhet, inom hela gemenskapens fiskeområde. Och i enlighet med principen om relativ stabilitet, tilldelades Spanien procent av beståndet och Frankrike bara procent av fördelningsnyckeln för ansjovisfisket i havet utanför Kantabrien. Utan en överföring till de portugisiska fiskevattnen, skulle den tillåtna totalfångsten i havet utanför Kantabrien behöva ökas tio gånger för att ge Frankrike ett adekvat fiske. Detta är skälet till att jag anser att det finns ett positivt element i Portugals fall. Det är uppenbart att denna lösning skulle skada fiskbeståndet ännu mer än den risk ledamoten talade om, men vi förstår det.  Herr rådsordförande! Jag måste säga att ert uttalande ingalunda har lämnat mig tillfreds. Jag förstår att Portugal berörs av detta. Det är enligt min mening som ett attentat mot det sunda förnuftet och intelligensen att procent av den ansjovis som fiskades i portugisiskt vatten efter avtalet mellan medlemslandet Portugal och Frankrike i stället börjar fiskas i Biscayagolfen och att ministerrådet vidhåller att detta varken påverkar ansjovisbeståndet där eller i Biscayabukten. Allt sedan har vi visat att den här omflyttningen är rena galenskapen och om Portugal och Frankrike vill träffa en överenskommelse så får de väl det, men ansjovisen skall fångas i portugisiskt vatten och inte i Biscayagolfen. I dag visar vetenskapliga studier att ansjovisbestånden i Biscayagolfen är utrotningshotade. Och nu kommer inskränkningar i de ansjoviskvoter som skall gälla för Biscayagolfen. Ärade rådsministrar, jag vet inte om ni är medvetna om att ni har ett ansvar för det som hänt under de här åren men också för år när det gäller de tusentals familjer på norra delen av iberiska halvön som lever av ansjovisfiske.   - Jag skulle vilja säga, herr ledamot, att EG-domstolen i sin dom den oktober , beslutade att denna överföring, en överföring som godkändes, var i överensstämmelse med de principer som fastslås i rådets förordning // och främst artikel vilken säger att medlemsstaterna kan byta hela eller delar av sina tilldelade fiskerättigheter. Domstolen uttalade också att principen om relativ stabilitet inte hade kränkts eftersom ansjoviskvoten som tilldelats Spanien i underkategori behölls på procent och Frankrikes kvot på procent. Dessutom, herr ledamot, är domstolen av den åsikten att överföringen mellan Portugal och Frankrike inte kränker principen om rationellt och ansvarsfullt fiske i hav och levande vattendrag eftersom fisketrycket i underkategori och inte ökar eller innebär någon negativ påverkan för den allmänna kvoten av de resurser som tilldelats Spanien. I enlighet med detta, herr ledamot, upprepar rådet sin åsikt att utan denna överföring, skulle en hänsyn till Frankrikes fiskemöjligheter göra att ansjovisfisket i Biscayabukten öka. Rådet upprepar alltså, herr ledamot, sin åsikt om att fisketrycket skulle vara större och mer skadligt för fiskbestånden än den lösning som nu har valts. Konkret utgör ton , procent av Portugals fiskemöjligheter under , mot ton, eller , procent Dessa siffror utgör, enligt vår åsikt och rådets perspektiv, en verklig förbättring vad gäller bevarande jämfört med en nivå på procent som fastställdes i rådets förordning /    Fråga nr från : Angående: Åtgärder mot den fortgående etniska rensningen av Kosovos serber och romer Natos försvarsministermöte sände den december ut en kraftfull appell genom vilken man kräver ett slut på den etniska rensningen av Kosovos minoriteter. Europaparlamentet fördömer också i en av sina resolutioner, med hänvisning till de fruktansvärda våldshandlingar som riktats mot serber och romer, det fortsatta våldet mot den serbiska befolkningen och uppmanar de albanska ledarna i Kosovo att till fullo respektera FN:s beslut nr I denna resolution betonar parlamentet att de tidigare förföljelserna av albaner inte kan accepteras som ursäkt för "fortsatt dödande, kidnappningar, interneringar, maktmissbruk, trakasserier, hotelser, mordbränder, plundring, förstörelse av egendom och husövertaganden" etc. Ämnar rådet - mot bakgrund av ovanstående B ta upp frågan om finansieringen av återuppbyggnadsarbetena i Kosovo till ny granskning, i enlighet med Europaparlamentets krav? Vilka övriga konkreta åtgärder ämnar rådet vidta för att få ett slut på den etniska rensningen?  Herr ledamot! Jag skulle vilja säga att jag har mycket sympati för den oro som ligger bakom er fråga. Vi delar verkligen den oro ledamoten hyser inför den hotfulla situation som råder i Kosovo för de etniska minoriteterna, både den serbiska befolkningen och romerna, och som handlar om fortsatt diskriminering, förföljelser och hot på detta territorium. Rådet betonar alltid att det är nödvändigt att döma de som har begått och de som fortsätter att begå sådana handlingar Rådet upprepade också, i sina slutsatser från december, att det var nödvändigt med en fullständig tillämpning av säkerhetsrådets resolution / och har systematiskt stött Bernard Kouchners arbete för att införa åtgärder som kan garantera ett effektivt skydd för minoriteterna i området, och särskilt en effektiv tillämpning av åtgärder som gör det möjligt att bevara det multietniska samhället i området. I de kontakter vi har haft med de mest framstående politiska företrädarna för Kosovos albaner, och dessa kontakter togs alldeles nyligen av den portugisiske premiärministern, har vi framhållit att förföljelserna av den serbiska befolkningen, den zigenska befolkningen och andra etniska grupper är fullkomligt oacceptabel. Detta kommer inte att tolereras och det bör genast upphöra. Detta meddelades tydligt och upprepade gånger till Kosovos ledares att det internationella stödet till stor del är avhängigt av behandlingen av de icke-albanska etniska minoriteterna. Jag anser att denna punkt är av största vikt, denna känsla av förutsättning som ligger i Europeiska unionens ståndpunkt kommer att vidmakthållas av rådet. Vi har stött FN-uppdragets och den internationella säkerhetsstyrkans arbete i Kosovo för att förhindra nya våldsuttryck mot minoriteterna och att skydda de hotade befolkningsgrupperna. Kafor och polisen Minuc ser som en av sina viktigaste uppgifter att på alla sätt få bort kränkningarna på grund av etniskt ursprung. I detta sammanhang gläds rådet i sina slutsatser från december, åt det substantiella bidrag som Europeiska kommissionen har meddelat att den skall ge indirekt till normaliseringen av situationen tillsammans med liknande bidrag från medlemsstaterna. Emellertid, herr ledamot, är rådet också medvetet om att alla medel som ges till internationellt ansvariga strukturer i Kosovo inte motsvarar de som vore önskvärda, när det gäller mobilisering i de olika medlemsstaterna, och detta begränsar den effektiva handlingsförmågan när det gäller dessa strukturer. Vi kommer emellertid att koncentrera all vår uppmärksamhet på detta problem eftersom all trovärdighet för de albanska myndigheterna och strukturerna i området också beror på dessa strukturers förmåga att visa att de kan vidta åtgärder som garanterar ett multietniskt samhälle i området.  Jag skulle vilja tacka rådsordföranden. Min åsikt - och allas vår åsikt, tror jag - är att Portugal, landets förre president, Soares, och landets regering intog en förnuftig och moderat hållning under bombningarna på Balkan. Och dagens politiska uttalande om denna fråga är mycket positivt. Det vill jag betona och välkomna. Trots detta finns det anledning till oro, för samtidigt som det från Europeiska unionens sida finns goda och uppriktiga föresatser, är resultaten mycket små. Den senaste tiden har vi tyvärr sett en utplåning av alla minoriteter - av serber, romer, turkar, kroater - i Kosovo, och vi frågar oss vad som kommer att hända. Förenta nationernas och Kouchners uppdrag i Kosovo är ett misslyckande. Det faktum att vi efter ett fullständigt krig som startades för att förhindra etnisk rensning nu förekommer etnisk rensning från den motsatta sidan är ett misslyckande. Av den anledningen upprepar jag min fråga, om rådet har för avsikt att vidta mer konkreta praktiska åtgärder för att diskutera dessa frågor med Kouchner, som har ett mycket stort ansvar för den situation som i dag råder i Kosovo.   - Herr Alavanos! Jag kan inte hålla med er om det ni säger i den sista meningen om Kouchners ansvar, och jag skulle vilja urskilja två mycket viktiga nivåer: den struktur som införts i Kosovo är en struktur under FN:s beskydd. Det är en struktur som Europeiska unionen har gett det stöd som varit möjligt och till vilket länderna i Europeiska unionen har bidragit på olika sätt. Men det finns en sak vi inte kan förneka, det är att Kouchners ansträngningar för en normalisering av situationen i Kosovo är oerhört positiva ansträngningar. Oberoende av om ledamoten kan tycka, vilket vi också gör, att vissa av resultaten, av skäl som inte haft att göra med Kouchner, av dessa ansträngningar inte har varit så effektiva som vi alla hade önskat. Här måste vi göra en sista distinktion i ansvarsfrågan för Europeiska unionen och i detta fall främst mellan rådets möjliga handlingsförmåga i detta sammanhang, och det internationella samfundets ansvar, vilket har det allmänna ansvaret för situationen i Kosovo. Europeiska unionens ansvar hör alltså till ett visst bestämt sammanhang. Det är internationella samfundet, nämligen FN, som skall avkrävas ansvar för genomförandet av resolution / och särskilt för logiken i denna resolution och förenligheten mellan resolutionen och verkligheten. Detta är frågor vi alla bör ställa oss, men det rätta forumet för dessa frågor är FN.  Herr talman! Herr rådsordförande, jag välkomnar varmt era ord att ni har för avsikt att förbättra organisationen och att det handlar om att öka myndigheternas trovärdighet. Jag tror att vi då också bör fundera över hur vi på bästa sätt skall presentera det för allmänheten. Jag frågar mig därför: Finns det egentligen några idéer om hur vi kan bearbeta medierna på detta område, hur vi kan ge journalister utbildning och hur vi på ett bättre sätt kan informera allmänheten om fredlig samlevnad? Vi har försökt att ge materiellt stöd. Vi har också försökt att på militär väg åstadkomma fred. Hur ligger det till med våra strävanden att också arbeta med psykologiska omständigheter i detta krisområde och på så sätt ge bästa möjliga stöd?   - Herr ledamot! Som jag sade förstår jag er oro. Jag anser att det just nu och särskilt de senaste månaderna har skett en viss positiv utveckling vad gäller de medel Kouchner kan förfoga över för ett effektivt arbete. Jag minns att jag hörde Kouchner under ett ministermöte med Europeiska rådet i denna fråga och många angelägenheter han då påtalade angående bristande medel för att lyckas övervinna vissa problem är i dag lösta, det vill säga, han har nu fått dessa medel. Vi har framför allt två viktiga frågor: för det första, en ökad polisens resurser, vilket var en viktig fråga för att skydda civilbefolkningen, och särskilt vissa befolkningar, och ökade anslag för att främst kunna behålla vissa viktiga administrativa och operativa funktioner i processen. Frågan, herr ledamot, och det är en fråga som vi alla borde ställa, och jag gjorde det nyligen på ett diplomatiskt sätt, gäller själva karaktären på säkerhetsrådets resolution / Jag vet att det är en mycket känslig fråga men vi är alla rädda att ifrågasätta den inneboende logiken i denna resolution och möjligheten att genomföra den. Vi stöder helt och hållet dess fullständiga genomförande: Vi måste dock granska denna resolution - och troligen måste FN:s säkerhetsråd förr eller senare göra detta -, för att kunna bedöma, så som har skett i andra internationella strategiska scenarier, om en viss typ av agerande och en viss typ av omständighet och balans - alltså de omständigheter och balanser som ledde till att resolutionen antogs -, skall bibehållas eller ej i framtiden. Vi bör, och detta sker från Europeiska unionens sida, se till att Kouchner får alla resurser, och ledamoten har rätt, vi måste regelbundet och öppet förklara för våra medborgare huruvida dessa resurser används på ett bra sätt eller ej. Rådet tänker givetvis under det portugisiska ordförandeskapet komma med information i denna fråga.  Herr rådsordförande! Jag är helt överens med er. Problemet är inte herr Kouchner, utan den rättsliga grunden han arbetar utifrån, nämligen resolution Jag tror därför att det är unionens ansvar, dvs. ert, men också vårt, att börja arbeta för att komma förbi den provisoriska karaktären i resolution och tänka oss ett framtida scenario för hela regionen. Jag tror att det är denna brist på definition av scenariot som åstadkommer eller gynnar de översvämningar, olyckor och mord som Alavanos talat om. Avser rådet att ställa frågan om Kosovos definitiva status? Och om så är fallet, avser man att göra det i en allmän omdefiniering av regionen, och genom att så långt det är möjligt undvika att öka mikrostaterna, såsom vissa har tendens att göra, och genom att på nytt ena parterna, i detta fall Kosovo och Albanien?   - Det är uppenbart, herr ledamot, att rådet inte kommer att försöka förändra statusen för Kosovo utanför den ram som slås fast i säkerhetsrådets resolution / Jag skulle vilja säga att hanteringen av denna fråga i säkerhetsrådet även väcker en annan ganska intressant fråga, den om hur Europeiska unionen skall företrädas i detta råd, och alltså huruvida Europeiska unionens representation i säkerhetsrådet följer bestämmelserna för den gemensamma utrikes- och säkerhetspolitiken eller inte. Men detta skulle troligen ta mer än ett sammanträde med parlamentet för att diskutera. Jag vill dock säga att vi anser att situationen i Kosovo är en situation som också handlar mycket om situationen i alla de länder och områden som omger Kosovo. Situationen i Kosovo är en situation som inte kan lösas i sig, den måste lösas genom en allmän stabilitet i hela regionen. Detta skall naturligtvis ske genom de åtgärder som vidtas inom ramen för Europeiska unionen, både för en stabilisering av situationen i Bosnien och Hercegovina, liksom för de nya förbindelser vi försöker skapa i form av avtal med Före detta jugoslaviska republiken Makedonien, samt även alla åtgärder av positiv karaktär som vi försöker genomföra i Albanien, och naturligtvis det tryck vi sätter på de serbiska myndigheterna främst genom stödet i projektet "Energi för demokratin", som vi ger de serbiska kommuner med demokratiska strukturer. Detta är de åtgärder som, i sin helhet och genom synergism, också kan leda till en anda som kan lösa situationen i Kosovo. Situationen i Kosovo kan inte lösas om det inte finns ett allmänt stabiliseringsprojekt i regionen.  Eftersom frågeställaren är frånvarande, bortfaller fråga nr  Fråga nr från : Angående: Nytt INTERREG-initiativ Enligt kommissionens meddelande om INTERREG, om främjande av utveckling i städer, på landsbygden och längs kusterna, bilaga punkt , skall man tillåta renovering och utveckling av historiska stadscentrum med hjälp av gränsöverskridande åtgärder. Däremot framgår det tydligt att bostäder inte skall omfattas. På landsbygden finns det många bostäder som är av historiskt intresse, exempelvis små stugor, och man bör av flera skäl bibehålla landsbygdsbefolkningarna och locka folk att bo i landsbygdsområdena. Håller inte rådet med om att dessa målsättningar därför skulle kunna understödjas genom att finansiera bostadsprojekt inom ramen för INTERREG?  , rådet. Herr talman! Rådet, och jag skulle särskilt vilja säga det portugisiska ordförandeskapet, är oerhört medvetet om betydelsen av de problem som ledamoten fokuserar i sin fråga och jag vill säga att vi hela tiden ägnar all uppmärksamhet åt den gemensamma politiken för utveckling av landsbygden. I detta sammanhang skulle jag vilja framhäva antagandet i maj , av ett nytt system för stöd till landsbygdens utveckling, vilket utgjorde gemenskapens referensram för en hållbar utveckling av landsbygden och det var, som ni vet, ett av de projekten inom ramen för förhandlingarna om agenda och i utvecklingen av jordbruksfrågornas hantering på gemenskapsnivå. Genom Europeiska utvecklings- och garantifonden för jordbruket , är denna gemenskapens stödram inriktad på stöd till att vända tendensen till utbredning av ödemark vilket ledamoten helt befogat tar upp i sin fråga. Även Europeiska investeringsfonden , bidrar till detta arbete med att främja den ekonomiska och sociala sammanhållningen genom att rätta till de största regionala ojämlikheterna och delta i utvecklingen och omställningen av landsbygden. Det är lämpligt att tänka på att EIF har bidragit på samma sätt till främjandet av en hållbar utveckling av landsbygden som att skapa hållbar sysselsättning. Det är dessa gemenskapsinstrument i sin helhet som gör det möjligt att arbeta i en politik för landsbygdsutveckling som i dag är ett utvecklingsområde och en inriktning i den gemensamma jordbrukspolitiken å ena sidan och regionalpolitiken å den andra. Vi anser att detta, inom begreppet mångsidighet som i dag är knutet till utvecklingen av den gemensamma jordbrukspolitiken, är en av de grundläggande frågorna och EUGFJ:s garantisektion spelar naturligtvis här en fundamental roll.    Fråga nr från : Angående: Jordbruk och ordförandelandet Portugal Kan rådet ange ordförandelandet Portugals prioriteringar för den gemensamma jordbrukspolitiken för det närmaste halvåret och de åtgärder det anser vara nödvändiga för att öka konsumenternas förtroende för jordbrukssektorn och jordbruksprodukter, efter att detta förtroende har minskat på grund av den senaste tidens hälsorelaterade farhågor?  , rådet. Frågan som ledamoten ställer om den gemensamma jordbrukspolitiken är en fråga som berör oss nära, och det är värt att alltid ha den med i diskussionerna i denna kammare, för vi kommer troligen att ha mycket att diskutera i detta ämne i framtiden. Under det portugisiska ordförandeskapet måste vi fortsätta debattera arbetet med den gemensamma jordbrukspolitiken, genom att anta några av de gemensamma organisationerna av marknaden med hänsyn till en harmonisk utveckling av unionens landsbygdsområden och en garanti om en positiv utveckling av jordbrukarnas inkomster, med särskild uppmärksamhet på de åtgärder som kan få följder för de små familjejordbruken. Det portugisiska ordförandeskapet kommer naturligtvis också, om den nya rundan i Världshandelsorganisationen inleds under dess ordförandeskap, en sak som är långt ifrån säker, att försäkra sig om att befästa närvaron av gemenskapsproduktionen på de internationella marknaderna och en bättre balans mellan gemenskapens jordbruksprodukter som exporteras, samt bevarandet av ett mångsidigt europeisk jordbruk, vilket jag redan har nämnt. Det portugisiska ordförandeskapet kommer också att lägga vikt vid en fördjupning av politiken för livsmedelssäkerhet och detta tog den portugisiske utrikesministern och rådsordföranden för Europeiska unionen, upp i dag på förmiddagen. Vi anser att livsmedelssäkerhetens roll, framför allt när det gäller folkhälsan, är en mycket viktig sak som vårt ordförandeskap skall arbeta med, det utgör för övrigt en av prioriteringarna i vårt program. Vi kommer att arbeta med detta inom fyra parallella områden inom ramen för Agrifin-rådet, rådet , rådet och rådet . Det portugisiska ordförandeskapet kommer i juni i år, under Europeiska rådet i Santa Maria da Feira, också att lägga fram en rapport på detta tema, framför allt i ljuset av det som kommissionen för några dagar sedan presenterade i sin vitbok. Vi tycker att det arbete vi skall göra från och med nu för att konstituera en europeisk byrå är ett viktigt arbete för att skapa trovärdighet för den inre marknaden och för att stabilisera det egna förtroendet inom denna marknad, upplösa vissa spänningar mellan medlemsstater på detta område och till och med, varför inte säga det rakt ut, att skapa en gemensam hållning från Europeiska unionens sida i sina förbindelser med tredje land på områden som handlar om livsmedelssäkerhet. Detta är det arbete vi skall försöka genomföra under det portugisiska ordförandeskapet och vi hoppas i slutet kunna presentera resultatet av detta arbete.  Jag vill tacka rådets ordförande för hans svar. Jag är säker på att han är medveten om det mycket allvarliga hotet mot den europeiska modellen, som grundas på familjejordbruk, i huvudsak mot de jordbrukare som sysslar med nötkötts- och fårköttsproduktion och som nu förväntas sälja sin produktion till eller under produktionskostnad. Jag vill fråga vilka nya åtgärder som rådet kan vidta för att skydda deras intressen under de kommande samtalen inom Världshandelsorganisationen, i synnerhet mot den stordrifts- och industriliknande produktion som sker i Förenta staterna och Nya Zeeland där stordriftsfördelarna gör det oerhört svårt för de europeiska jordbrukarna att skapa konkurrenskraftiga familjejordbruk och där, naturligtvis, europeiska standarder för livsmedelskvalitet inte tillämpas.   - Jag förstår ledamotens oro fullkomligt och jag inser att det finns ett behov av vissa ansträngningar och en viss samstämmighet i frågan även inom Europeiska unionen. Det är också viktigt att tänka på konsekvenserna framför allt vad gäller finansiering och ersättningar till jordbrukarna. Denna fråga är dock, som ni känner till, i händerna på Europeiska kommissionen och kommer att utvecklas av kommissionen. Rådets möjlighet att ingripa på detta område är begränsat.  , rådet. Ärade ledamöter! Dessa frågor går på djupet av den oro som ligger bakom det portugisiska ordförandeskapets program och den regering som tagit fram det. Europeiska unionens råd är medvetet om problemen med de hemlösa och orsakerna är som ni vet många, från drogmissbruk till våld mot kvinnor och barn och långtidsarbetslöshet. Det är ett extremt uttryck för sociala utslagning och fattigdom, som rådet försöker bekämpa på olika sätt. Eftersom orsakerna är många måste förstås de olika politiska åtgärderna vara många och de måste diskuteras utifrån alla områden där unionen verkar och i hela den politik som kommer att bedrivas i denna fråga. Det första politikområdet är kampen mot mäns våld mot kvinnor och barn, som många gånger leder till att kvinnorna flyr, med eller utan sina barn, och detta får ibland allvarliga konsekvenser för denna fråga. Det kan också vara mäns och/eller kvinnors våld mot barn, vilket får barnen att fly, och som i dag leder till fenomen som drogberoende, prostitution etc. För att bekämpa detta våld antog parlamentet och rådet i december Daphne-programmet, ett program för att bekämpa våldet mot kvinnor och barn och som snart kommer att inledas. Detta program skall stödja de åtgärder som genomförs av icke-statliga organisationer inom detta område. I början av maj i år kommer det portugisiska ordförandeskapet att anordna en konferens om våld mot kvinnor. När det käller kampen mot narkotikamissbruk, är det lämpligt att erinra om programmet för förebyggande mot narkotikamissbruk antaget i december av Europaparlamentet och rådet i syfte att stimulera till ett arbete över olika politikområden och som framför allt beaktar de sociala och personliga konsekvenserna av detta problem. Beträffande kampen mot arbetslöshet och social utslagning skulle jag vilja uppmärksamma, och detta har redan nämnts flera gånger här, dels av rådets ordförandeskap, dels av olika ledamöter, det initiativ Portugal har tagit till att i slutet av mars i år hålla ett extra europeiskt råd som ägnar sig just åt sysselsättningsfrågan, ekonomiska reformer och social sammanhållning, allt detta knutet till ett perspektiv av innovation och kunskap. Det handlar om ett initiativ för att, som en av dess aspekter, bekämpa just den sociala utslagningen och för en social integrering genom att främja aktiva konkreta åtgärder och bättre samordning, dels av sysselsättningspolitiken, dels av en politik som kan bidra till en ökad europeisk konkurrenskraft och således öka utvecklingen av vår egen ekonomi med uppenbara effekter för förmågan att motverka alla de negativa sidoeffekter som den sociala utslagningen leder till och som givetvis är förbundet med fattigdom. Vad gäller konkreta åtgärder för att bekämpa den sociala utslagningen vill vi påminna om att Europeiska kommissionen har meddelat att den kommer att lägga fram ett femårigt åtgärdsprogram i enlighet med artikel i fördraget i syfte att bekämpa den sociala utslagningen. Det portugisiska ordförandeskapet har redan tagit på sig att inleda arbetet så fort vi får kommissionens förslag. Denna fråga, ärade ledamöter, och jag minns det på grund av mitt eget deltagande under senaste regeringskonferensen, aktiverade vissa europeiska länder under konferensen och som vi lyckades, kan vi säga, få in inom ramen för själva det reviderade Amsterdamfördraget. Jag menar att detta ämne hela tiden måste finnas med, då det är en nyckelfråga där vi kan visa medborgarna den nytta de kan ha av Europa, i annat fall kommer det att bli svårt att uppamma någon vilja för mer Europa. Men detta är ett problem, herr ledamot, som sträcker sig längre än det portugisiska ordförandeskapets sex månader. Vi skall göra vad vi kan under dessa sex månader.  Herr talman! Låt mig också välkomna rådets ordförande till kammaren. Men jag tror inte att han svarade på min fråga som specifikt handlade om hur vi skall ta itu med hemlöshet och bostäder, och om det portugisiska ordförandeskapet kan tänka sig att på ett aktivt sätt föra ett samtal med de icke-statliga organisationer som är verksamma inom detta område. Jag uppskattar och stöder fullständigt hans uttalande om behovet av flera strategier och ett sektorsövergripande förhållningssätt och också behovet av att bekämpa de underliggande orsakerna till utslagning, som kan leda till hemlöshet och omfatta drogberoende. Min specifika fråga handlar om problemen med hemlöshet och om det nya ordförandeskapet kan ta nya initiativ för att försöka komma till rätta med en del av de svårigheter som rådsordföranden åsyftade vad gäller stöd på mellanstatlig nivå. Jag anser att detta är ett område inom vilket Europa kan spela en mycket aktiv roll, även om det bara handlar om hur utbytet av erfarenheter och bästa metoder skall gå till mellan medlemsstaterna.   - Herr ledamot! När det gäller ordförandeskapets möjligheter att stödja de icke-statliga organisationernas arbete, särskilt när det gäller kampen för att lösa de personliga problemen för de hemlösa, vill jag säga att denna typ av initiativ är välkomna, och vi för vår del är öppna för att diskutera möjligheter att stödja dem. Vi har samarbetat med de icke-statliga organisationerna i Portugal och angående några initiativ som dessa organisationer har presenterat inom ramen för det portugisiska ordförandeskapets verksamhet och som vi knyter till alla de angelägenheter som finns i vårt eget program. Vi har inget specifikt konkret initiativ i denna fråga, vi är däremot inte låsta för tanken på att initiativ från de icke-statliga organisationerna som läggs fram för oss på detta område kan beaktas under vårt ordförandeskap. Detta, vilket måste påpekas, inom ramen för det som hör till rådets verksamhetsområde. Men vi måste förstå att allt det som handlar om kommissionens initiativrätt naturligtvis måste genomföras via kommissionen.  Herr rådsordförande! Ni sade oss många saker om framtiden: vad kommissionen kommer att göra, vad ordförandeskapet kommer att göra i Lissabon m.m. Och ni sade oss en sak som skrämmer mig, herr rådsordförande. Ni sade att ni i Lissabon kommer att diskutera en utveckling som är mer dynamisk och konkurrensinriktad. Jag blir rädd, herr rådsordförande, för det är en sådan utveckling som leder, åtminstone delvis, till social utslagning. Jag kan inte förstå hur ni, med sådana åsikter, skall kunna ge ett svar på dessa problem. Det som jag frågade och som jag frågar igen är följande: Vad är det portugisiska ordförandeskapets åsikt om de krav som kommer från t.ex. nätverken som bekämpar fattigdom och social utslagning, om fördelning av arbetstillfällen och social trygghet, om genomförandet av skattepolitiken, och då särskilt med avseende på det spekulativa kapitalet, om politiken för inkomstfördelning? Jag skulle vilja ha ett svar på frågan om det portugisiska ordförandeskapet har för avsikt att göra någonting vad beträffar dessa saker. 